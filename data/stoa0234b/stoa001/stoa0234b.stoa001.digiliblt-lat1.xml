<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Euporiston libri III</title>
    <author>Theodorus Priscianus</author>
    <respStmt>
     <resp>Correzione linguistica</resp>
     <name>Alessia Marini e Beatrice Strona</name>
    </respStmt>
    <respStmt>
     <resp>Codifica XML</resp>
     <name>Alessia Marini</name>
    </respStmt>
   </titleStmt>
   <publicationStmt>
    <publisher>digilibLT</publisher>
    <pubPlace>Vercelli</pubPlace>
    <date>2020</date>
    <availability>
     <p><ref target="http://creativecommons.org/licenses/by-nc-sa/3.0/it/"/></p>
    </availability>
    <idno>dlt000488</idno>
   </publicationStmt>
   <sourceDesc>
     <p>Theodori Prisciani <hi rend="italic">Euporiston libri III, cum physicorum fragmento et additamentis pseudo-Theodoreis</hi>, editi a Valentino Rose; accedunt Vindiciani Afri quae feruntur reliquiae Lipsiae 1894 (Bibliotheca Scriptorum Graecorum et Romanorum Teubneriana).</p>
   </sourceDesc>
  </fileDesc>
  <encodingDesc>
   <projectDesc>
    <p>digilibLT. Biblioteca digitale di testi latini tardoantichi.</p>
    <p>Progetto diretto da Raffaella Tabacco (responsabile della ricerca) e Maurizio Lana</p>
   </projectDesc>
   <editorialDecl>
     <p>
     <hi rend="bold">Note di trascrizione e codifica del progetto digilibLT </hi>
     </p>
     <p>Abbiamo riportato solo il testo stabilito dall'edizione di riferimento non seguendone
       l'impaginazione. Sono stati invece esclusi dalla digitalizzazione apparati, introduzioni, note
       e commenti e ogni altro contenuto redatto da editori moderni. </p>
     <p> I testi sono stati sottoposti a doppia rilettura integrale per garantire la massima
       correttezza di trascrizione</p>
     <p>Abbiamo normalizzato le U maiuscole in V seguendo invece l'edizione di riferimento per la
       distinzione u/v minuscole.</p>
     <p> Non è stato normalizzato l'uso delle virgolette e dei trattini.</p>
     <p> Non è stata normalizzata la formattazione nell'intero <hi rend="italic">corpus</hi>:
       grassetto, corsivo, spaziatura espansa.</p>
     <p>Sono stati normalizzati e marcati nel modo seguente i diacritici.<lb/> espunzioni:
       <![CDATA[<del>testo</del>]]> si visualizza [testo] <lb/> integrazioni: <![CDATA[<supplied>testo</supplied> si visualizza <testo>]]><lb/>
       <hi rend="italic">loci desperati</hi>: <![CDATA[ <unclear>testo</unclear> o <unclear/> testo]]>
       si visualizzano †testo† e †testo<lb/> lacuna materiale: <![CDATA[<gap/>]]> si visualizza
       [...]<lb/> lacuna integrata dagli editori:
       <![CDATA[<supplied><gap/></supplied> si visualizza <...>]]>
     </p>
     <p>Sono stati marcati i termini in lingua greca
       <![CDATA[<foreign xml:lang="grc">αβγ</foreign>]]>
     </p>
     <p>Ulteriori informazioni sulle norme di trascrizione e codifica su <ref
       target="http://digiliblt.lett.unipmn.it/upload/docs/note_di_trascrizione_e_di_codifica.pdf"
       >Note di trascrizione e codifica di testi latini tardoantichi
       [http://digiliblt.lett.unipmn.it/upload/docs/note_di_trascrizione_e_di_codifica.pdf]</ref></p>
   </editorialDecl>
   <charDecl>
    <char xml:id="char1">
     <charName>-</charName>
     <desc>linea cum punctibus supra et sub</desc>
    </char>
     <char xml:id="char2">
       <charName>unc</charName>
       <desc>unc cum tractu longo supra c</desc>
     </char>
     <char xml:id="char3">
       <charName>lib</charName>
       <desc>lib cum tractu longo supra b</desc>
     </char>
     <char xml:id="char4">
       <charName>dr</charName>
       <desc>dr cum tractu longo supra r</desc>
     </char>
   </charDecl>
    <refsDecl n="CTS">
      <cRefPattern matchPattern="(\w+).(\w+)"
        replacementPattern="#xpath(/tei:TEI/tei:text/tei:body/tei:div[@n='$1']/tei:div[@n='$2'])" n="chapter">
        <p>This pointer pattern extracts section</p>
      </cRefPattern>
      <cRefPattern matchPattern="(\w+)"
        replacementPattern="#xpath(/tei:TEI/tei:text/tei:body/tei:div[@n='$1'])" n="book">
        <p>This pointer pattern extracts book</p>
      </cRefPattern>
    </refsDecl>
  </encodingDesc>
  <profileDesc>
   <langUsage>
    <language ident="la">Latino</language>
   </langUsage>
  </profileDesc>
 </teiHeader>
 <text xml:base="urn:cts:latinLit:stoa0234b.stoa001.digiliblt-lat1" xml:lang="lat">
  <body>
   <div type="index" n="index">
    <head>Index capitulorum</head>
    <p><hi rend="bold">libri primi Euporiston Faenomenon.</hi> I. Praefatio operis.<lb/> II. De
     infectionibus capillorum.<lb/> III. De capillis cadentibus.<lb/> IIII. De crementis
     capillorum.<lb/> V. De pediculosis.<lb/> VI. De achoris.<lb/> VII.
     De alopeciosis.<lb/> VIII. De aurium causatione.<lb/> VIIII. De parotidis.<lb/> X. De
     ferbunculis.<lb/> XI. De choeradis.<lb/> XII. De oculorum causis.<lb/> XIII. De narium
     morbis.<lb/> XIIII. De fluxu sanguinis narium.<lb/> XV. De labiis crepantibus.<lb/> XVI. De
     dentium causatione.<lb/> XVII. De vitiis faucium vel oris.<lb/> XVIII. De minutis papulis in
     facie vel ubique nascentibus.<lb/> XVIIII. De ustione calidae vel ignis.<lb/> XX. De
     carbunculis.<lb/> XXI. De vulneribus variis causis inflictis corporibus.<lb/> XXII. De
     vulneribus ex se sponte nascentibus.<lb/> XXIII. De igne sacro.<lb/> XXIIII. De percussu apum
     vel scorpionum atque serpentium.<lb/> XXV. De stirpibus vel ossibus infixis.<lb/> XXVI. De
     testium indignatione.<lb/> XXVII. De veretri causis.<lb/> XXVIII. De hemiosis.<lb/> XXVIIII. De
     umbilicis infantium eminentibus.<lb/> XXX. De cliversis vitiis in ano XXXY. De pruritu vel
     scabie nascentibus, totius corporis.<lb/> XXXI. De syringis. <lb/> XXXII. De pernionibus.<lb/>
     XXXIII. De ragadiis pedum vel digitorum.<lb/> XXXIIII. De paronychiis.<lb/> De pruritu vel scabie totius corporis.<lb/> XXXVI. De maculis
     in corpore nascentibus.<lb/> XXXVII. De
     elefantiosis.<lb/> XXXVIII. De luxationibus.<lb/> (XXX) vel siringiis. <lb/> (XXXI). <lb/> (XXXII) pregnationibus b.
     <lb/> (XXXVII) elefantiacis.<lb/> (XXXVHI) vel eiectionibus articulorum. <lb/>
     <hi rend="bold">libri secundi Logici.</hi>
     <lb/> (<hi rend="expanded">Partis I</hi>) <del>Oxea bc</del>.<lb/> Praefatio (epist.).<lb/> I. De acutis febribus vel
     aegritudinibus.<lb/> II. De freniticis.<lb/> III. De lethargicis.<lb/> IIII. De
     pleuriticis.<lb/> X. De peripleumonicis.<lb/> VI. De synancbicis.<lb/> VII. De
     apoplecticis.<lb/> VIII. De hydrofobicis.<lb/> VIIII. De ileo colicis strofo.<lb/> X. De
     spasmis.<lb/> XI. De satyriasi vel impedimento usus.<lb/> XII. De cardiacis qui etiam
     diaforetici.<lb/> XIII. De cholera.<lb/> (<hi rend="expanded">Partis II</hi>) <del>De Cronicis B,
      Cronia bc, Libri III de cronicis r</del>.<lb/> (I) XIIII, De querellis capitis.<lb/> (II) XV.
     De epilempticis.v (III) XVI. De scotomaticis.<lb/> (IIII) XVII. De maenomenis.<lb/> (V) XVIII.
     De melancholicis.<lb/> (VI) XVIIII. De paralyticis.<lb/> (VII) XX. De catarro.<lb/> (VIII) XXI.
     De pthisicis.<lb/> (VIIII) XXII. De sanguinis emissione interiorum.<lb/> (X) XXIII. De
     empyicis.<lb/> (XI) XXIIII. De syntexi et atrofia.<lb/> (XII) XXV. De asmaticis vel
     suspiriosis.<lb/> (XIII) XXVI. De epaticis.<lb/> (XIIII) XXVII. De ictericis.<lb/> (XV) XXVIII.
     De spleniticis.<lb/> (XVI) XXVIIII. De stomachi variis accidentibus.<lb/> (XVII) XXX. De
     lumbricis.<lb/> (XVIII) XXXI, De dysentericis vel lientericis.<lb/> (XVIII) XXXII. De
     hydropicis.<lb/> (XX) XXXIII. De renum vitiis vel vesicae.<lb/> (XXI) XXXIIII. De arthriticis
     podagricis ischiadicis.<lb/> [XXXV. De mulierum variis passionibus.<lb/>
     <hi rend="bold">libri tertii Oynaeciorum.</hi><lb/> Praefatio (epist.).<lb/> I. De mamillis
     post partum dolentibus. <lb/> II. De praefocatione matricis. <lb/> III. De inflatione vel
     tensione matricis. <lb/> IIII. De atretis<lb/> V. De conceptione. <lb/> VI. De aborsu.<lb/>
     VII. De haemorragia matricis.<lb/> VIII. De vulneribus matricis.<lb/> VIIII. De fluxu
     reumatis.<lb/> X. De gonorroea.<lb/> (VII) De fluxu sanguinis rbB.<lb/>
     <hi rend="bold">libri physicorum.</hi><lb/> Praefatio.<lb/> I. <supplied>Caput
      dolentibus.</supplied><lb/> II. <supplied>Epilempticis</supplied><lb/>
     <hi rend="italic">(reliqua desunt).</hi>
    </p>
   </div>
   <div type="lib" n="1">
    <head>Liber I. Faenomenon.</head>
    <div type="pr" n="pr">
     <p>Nuper me collegae Olympii exhortatione provocatum nonnullos confecisse praesentaneae
      libellos medicinae vel mediocris fama retinet, sed graeco stylo quoniam medendi industriam
      sermone claro haec natio publicavit. In his igitur volmninibus non studium tenebo gloriae,
      neque enim in logico opere eloquentia opus est sed labore. Quippe quae fragilitas humani
      corporis remedia flagitaret, celeribus beneficiis natura consentiente composui. Non omnis enim
      valitudo medendi patitur tarditatem. Quapropter, amice carissime, quae ornatui nostri corporis
      vel sahiti procurandae custodiendaeque obveniant opis naturae remedia, nunc in tuam gratiam
      nostro sermone digessi, non sine lucro famae ut arbitror. Effectum enim in utroque genere opus
      tam plures testes habebit quam iudices.</p>
    </div>
    <div type="cap" n="1">
     <p>Si medicinam minus eruditi ac rustici homines, natura tantum conscia, non philosophia,
      occupassent, et levioribus aegritudinum incommodis vexaremur, et faciliora remedia caperentur.
      sed haec via ab illis omissa est quibus scribendi ac disputandi gloria maior fuit. Nam scire
      velim qui fieri possit ut, cum aut rectum sit quidque aut contrarium, aut salubre aut
      incommodum, huiusce artis repugnantes diversique professores sententias suas singuli servare
      conentur. Iactatur aeger magna tempestate morbi. Tunc nostri collegii caterva concurrit, tunc
      nos non pereuntis miseratio possidet, nec communis naturae condicio convenit, sed tamquam in
      olympico agone alius eloquentia alius disputando alius adstruendo deostruendo alius inanem
      gloriam captant. Interea dum hi inter se luctantur atque aeger fatiscit, pro pudor, nonne
      videtur natura ipsa rerum haec dicere? o frustra ingratum mortalium genus, occiditur aeger,
      non moritur, et mihi fragilitas imputatur. Sunt tristes morbi, sed dedi remedia. Latent in
      fruticibus venena, sed plura germinant salutis officia. Absit haec nescio quae perturbatrix
      disputatio atque iste loquacitatis vanus amor. Haec ego saluti mortalium remedia non dedi, sed
      magnas seminum ac frugum herbarumque potestates, et quidquid propter homines genui. His dictis
      nonne tibi, amice carissime, error noster fit clarior, qui ad aegros certandi studio
      infructuosa verba deferimus? hinc est ergo quod ego huiuscemodi opus adgressus sum, ut
      facilibus potius naturalibusque remediis et quae disputatione careant, medicinam salubrius
      ordinarem, hoc est euporistis, suco tritici et farina hordei, herbis variis vel metallis et
      similibus ceteris, in quibus manifesta remedia natura signavit. Neque enim dum aegrotus
      afficitur, adeundus est mox Pontus aut interiora Arabiae sollicitanda sunt aut storax vel
      castoreum vel reliqua quae orbis longinquus peculia habet. Ideo medicinam etiam in vilibus
      herbis parens natura disposuit, ut nullo vel loco vel tempore medendi desit officium, cum
      tutum possit esse remedium. Hoc igitur volumine bonam hominis valitudinem expertis ut aiunt et
      rusticis curationibus formatam in vulgus exposui. In quo gratior est aegris medicina, cum
      celeritas famulatur officii. Qua de re erit nobis de capite tamquam ex arce ad reliquam curam
      corporis descendendum, in quo tanto pretiosior est sanitas quanto molestior fuerit aegritudo.
      si quis igitur in sene et quantulaecunque scientiae medico hanc simplicem curationis viam
      inlaboratamque miratur, noverit me in utroque genere facere quam dicere potius elegisse.</p>
    </div>
    <div type="cap" n="2">
     <head><hi rend="expanded"> De infectionibus capillorum.</hi></head>
      <p><hi rend="expanded">Ad denigrationem capillorum</hi> spumae argenti, terrae cimoliae, calcis vivae semuncias singulas
      tritas cum aqua identidem conteri facies usque in pinguedinem mellis, et capillos linies.
      linimentum vero cum siccare coeperit, loca fricando discuties et lavabis ex pusca, in qua
      terram cimoliam commiscueris. Ne autem ustionem procures, frequenter cum lavare coeperis loca
      oleo roseo irrigabis. Ferri purgationis et rasurae plumbi uncias senas in sextariis tribus
      aceti viscidi coques ut ad medietatem coctura perveniat. De hac coctione frequenter loca
      lavabis. Oleo ne contingas. Ciconiarum ova in vase plumbeo agitabis et ex hoc capillos ungues.
      cum vero linimentum siccaverit, ex aqua in qua betae coctae fuerint tepida lavabis. Aliud.
      capparis radicem confringes et in lacte asinae tribus diebus infundes. Postea vero coques
      molli vapore usque in mediam partem. Frequenter loca confricabis. Fungos arboris nucis
      combures sic ut carbo fiat. Postea vero teres mixto oleo quali volueris. Vteris unguento
      diurno ut ulterius albi non nascantur. Betarum rubrarum cum radicibus suis libram I teres cum
      ammoniaci salis unciis II et admiscebis olei cedrini uncias III, ut confectio siccare non
      possit, et uteris. <hi rend="expanded">flavos vero capillos sic facies</hi>. Lupinos amaros in aqua per dies XV
      infundes, et postea ex hac aqua in balneis caput assidue lababis. Alumen quo infectores
      utuntur cum aqua conteres et capillos ex hoc infundes. Quod permanere facies diebus III.
      postea lavabis ex aqua in qua nitrum solveris. Sane si tibi multum rubrum visum fuerit, ex ea
      aqua lavabis in qua cimoliam terram resolveris. <hi rend="expanded">si candidare autem velis</hi>, hirundinum stercore
      cum felle taurino contrito loca continges frequentius. Sed haec superflue nos ordinare
      certissimum est. Ceterum albi prohibendi sunt potius quam procurandi. Sane si <hi rend="expanded">crispare</hi>
      delectet, asfodeli radices in vino teres et ex hoc capillos frequenter inlinies.</p>
    </div>
    <div type="cap" n="3">
     <head><hi rend="expanded"> De capillis cadentibus.</hi></head>
     <p>Instruam etiam de capillis cadentibus, qui aut longa aegritudine aut nimietate vaporis
      cadentes ante senilem aetatem nuditate caput foedare consuerunt. Ordinamus itaque confectionis
      genus, quo non solum cadentes contineri possint, sed etiam forte qui ceciderint reparentur.
      accipies quam plurimas apes et in vase fictili clausas incendes. Postea cum oleo conteres et
      capillos inlinies, sane sollicitus ne frontem tangas et tumoris emergentis licet falso timore
      terrearis. Melanthion super carbones cum tostaveris teres et cribrabis et cum aqua commixto
      caput inlinies. Hoc et alios renasci faciet, quam maxime si supercilia hoc modo curare velis.
      ladanum cum vino teri facies et oleum murteum miscebis et uteris ut pinguissimo linimento.
      nuces virides inmaturas quassatas in oleo gremiali infundes et aluminis umecti tertia parte,
      et in vase fictili novo repones diebus XL sub divo, et post uteris unguento probato. Nigrae
      murtae foliorum unciam I, gallarum quassatarum <g ref="#char2"/> II similiter in oleo infundes ut supra, et
      uteris. Hoc etiam scabiis siccis utile est, quam Graeci pityriasin appellant. Herbam
      peristereona cum radicibus suis siccam teres et cribrabis et oleo commiscebis, et uteris. De
      experimentis. Adeps ursinus cum ladano et adianto subactus inlitusque capillos effluere non
      patitur. Nam et sandaraca cum aceto contrita hoc idem facit. Capita muscarum cum melle
      contrita par beneficium faciunt in continendo capillos. <hi rend="expanded">si vero vis ut
       capilli etiam post combustionem exeant</hi>, fici folia sicca tundes et cribellabis et ex eo
      pulvere loca confricabis, quae ante cum aqua calida dulci vaporabis. Alcyonii radices combures
      et teres similiter et praevaporatis locis asperges. Sed quoniam aliquando de <hi
       rend="expanded">superciliis</hi> vitio imminente elefantiae aut siccitate nimia corporis
      cadunt, ut etiam de capite saepe contingit, hi sic constringendi erunt. Cedrinum lignum
      combures et eius nidoris pulverem colliges, unde haec supercilia tangere debebis.</p>
    </div>
    <div type="cap" n="4">
     <head><hi rend="expanded"> De crementis capillorum.</hi></head>
     <p>Aliud generaliter omnibus ad capillorum crementa. Polytrichi herbae radices pondo duo,
      flores eius pondo II, cedrini olei pondo IIII, ova gallinarum X, olei hispani pondo XXX,
      gallarmn <supplied>pulverem</supplied> pondo II. Radices herbarum in aqua infundes, flores
      vero supradictos in sole siccare facies. Oleum quoque utrumque in vase mundo mittes cum ovis
      et ceteris speciebus, et agitabis quamdiu veluti calefactum proprium odorem exhalet. Et
      similiter cotidie agitabis diebus VIII. Sic facies ponere et postea uteris unguento. Ante
      tamen gallico sapone caput lavabis. Aliqui vero consultius agentes post capitis litura hac usi
      sunt unctione. Olei cedrini pondo II, vini pondo II, ova III, nardini olei pondo V. His
      omnibus mixtis et agitatis <del>uteris</del>.</p>
    </div>
    <div type="cap" n="4">
     <head><hi rend="expanded">Ad defectum capillorum.</hi></head>
     <p>qui aegritudine prolixa saepe contingit. Coriandri seminis uncias II, cymini anatolici <g ref="#char2"/> ,
      herbae peristereonos unc. Omnia infundes in olei murtei sextariis III et vini styptici
      sextariis II, et post tertium diem molli vapore coques quamdiu vini materia consumatur, et ita
      uteris. Adipis ursini uncias II, veretri asini combusti uncias II, polytrichi <g ref="#char2"/> I, polygoni
      <g ref="#char2"/> IIII, murtei olei pondo II. Omnia tunsa et cribellata commiscebis et uteris. <hi
       rend="expanded">Psilotra.</hi> capillos locis propiis defugabis, si vespertilionum cerebra
      lacti muliebri contrita commisceas et pro unguento adhibeas. Aut si marrubii sucum lacti
      asinino commisceas et similiter loca confrices. Hoc et tunni piscis fel hederae lacrimae
      commixtum idem facit, et si leporis sanguine recenti loca contingas. Sandaraca et hyoscyami
      suco aequis ponderibus mixtis loca continges et capilli cadent numquam ulterius exituri.
      cicutae herbae sucum cum aqua diligenter contritae evulsis ex oculis pilis adhibeo diebus
      tribus, et ulterius non nascentur. Cimicis sanguine quam maxime mulieribus loca continges.
      vespertiliones quam plures vivos accipies et eos in vas cedriae infundes quamdiu putrefieri
      possint, et ex eo unguento loca continges quae a pilis semper inmunia esse volueris. Agrestis
      urticae semine cum oleo contrito loca continge. Pini arboris campas accipies et cum melle
      conteres et repones. Cum vero uti velle coeperis, loca confricabis.</p>
    </div>
    <div type="cap" n="5">
     <head><hi rend="expanded">De pediculosis.</hi></head>
     <p>Stafidis agriae uncias II, sandaracae <g ref="#char2"/> I cum oleo et aceto conteres, et omne corpus
      perungues. Sic ges aster et nitrum cum oleo facit. Folia tamarici in aqua bulliantur, et ex ea
      decoctione fricehtur <supplied>in domo aut in balneo</supplied>. Et aliud. Postquam capillos
      abstuleris, aut melle aut cedria loca continge. Lupinos amaros in aqua infundes per plenum
      diem, alia vero sequenti coqui facies, et ex ea decoctione loca frequentius delavabis. Hoc
      pyrethri et gallarum pulvis ex aequo commixtus in balneis adhibitus facit. Post quem vero
      pulverem suco betarum loca lavabis. Stafidem agriam tundes et ovi albumen
       <supplied>liquidum</supplied> admiscebis et commixtione loca fricabis.</p>
    </div>
    <div type="cap" n="6">
     <head><hi rend="expanded">De achoris.</hi></head>
     <p>Achoras papillas dicimus quae per cavernas brevissimas umorem pinguissimum mittunt. Quae
      frequenter in capite vel in facie et in ceteris membris emergunt. Quibus et ceterae papillae
      sunt similes quas cerionas appellamus. Sed eo distant quod ceriones plures cavernas egestionis
      habent et umorem <supplied>multo</supplied> pinguiorem emittunt, achor autem unam cavernam
      habet et umorem egerit aquatiorem. Est namque utrisque causis una vitiorum nascendi
      necessitas. Quae cum se plenae monstraverint, ordine tali curandae erunt. Primo purgatione
      totius corporis uti conveniet, ut origo quae haec effecerat egeratur. Purgatione inquam tali.
      scamoniam aloen colocynthida aequis ponderibus contritas suco cauliculorum temperamus et
      catapotia in modum ervi grani conficimus. De quibus erit nobis plena datio grana VII, secunda
      V, et ut se ratio aetatis et causae qualitas attulerit. Incipientibus vero causis etiam sola
      unguento rum frequenter haec beneficia suffecerunt. Terra cimolia cum aceto contrita seu creta
      argentaria similiter. Sic pomfolyx cum aceto adhibetur, sic spuma argenti, sic chartae
      combustae cinis cum aceto medebitur. Quibus vero haec vulneratio obvenerit cum dolore, primo
      ex aqua calida fovendi sunt, in qua aut murta aut rubus aut asparagi radix aut salicis folia
      coqui debebunt. Hoc et lenticula cocta et cum melle contrita curare consuevit. Ante tamen
      lavanda loca erunt suco betarum mixtis faeni graeci pollinibus. Pini corticis combusti cinis
      mixtus cerotario ex oleo roseo adhibetur. Sic et cadmia, sic et cerussa, sic et spuma argenti
      adhibetur in balneis. <del>cum</del> certum est namque in feminis cavendam esse aceti
      admixtionem, unde magis ex vino eis omnia medicamenta temperanda erunt. Item nitrum combustum
      vino styptico extingues et contritum in balneis adhibebis. Similiter et myrobalanum. Oleo ne
      contingas. Aliud quod apud <hi rend="expanded">Apollonium</hi> probatum esse cognovimus. Olei
      rosei vel murtei <g ref="#char2"/> IIII mittes in mortario plumbeo, accipies etiam pistillum eiusdem metalli
      et teres quamdiu oleum pinguescat et nigrum fiat. Item in alio mortario cuiuslibet metalli
      mittes spumae argenti libram unam, tantundem etiam cerussae, et eorum pulverem conteres cum
      oleo supra dicto. Et ex hoc omnes achoras ubi fuerint linimento curabis. Ante tamen suco betarum lavabis. Hoc medicamentum et papillis ubique et in pudendis ragadiis vel condylomatibus,
      quae semper pro loci natura acrioribus medicaminibus commovenlur, satis prodest. Apud aliquos
      hoc genus medicamenti sycotice appellatur. Aliud rutatum. Spumae argenti <g ref="#char2"/> VIII, rutae
      viridis foliorum <g ref="#char2"/> V, olei murtei <g ref="#char2"/> VIII, aceti libram unam. Miscebis omnia contrita
      diligenter et loca fricando curabis. Sed prius suco betarum, similiter ut superius, loca
      lavanda sunt. Aliud. Cerussae <g ref="#char2"/> III, spumae argenti <g ref="#char2"/> n, olei murtei IIII, sulphuris vivi
      <g ref="#char2"/> IIII. Sicca solutis commiscebis et simili modo uteris. Non solum hoc capiti sed quoquo
      loco emergentibus exanthematibus prodest. <hi rend="expanded">Apollonii</hi> iudicio
      comprobatum.</p>
    </div>
    <div type="cap" n="7">
     <head><hi rend="expanded">De alopeciosis.</hi></head>
     <p>Contingit haec in capite duplex passio cadentium capillorum, ut aliquando defectu quodam
      cadant et nudando partes capitis turpent, aliquotiens ut eorum vulnerum horridus plerumque
      visus occurrat. Ergo defectus, ut prius diximus, cum contigerit calvitium facit. Coedita illa
      vero vulpini vulneris exhibet similitudinem, ut etiam serpentis aliquando squamosi superficiem
      mentiatur. Vtrumque genus passionis foeditatem exhibet capillorum. Sane haec passio comparanda
      est fructibus ex malis sucis terrae nascentibus. Qui se tales afferunt ut esse poterit
      qualitas nutrimenti. Forte sterilis terra cum fuerit, fructus cum raritate progenerat. Si vero
      umor corruptus fuerit, fruges degeneres alit. Ad hanc ergo formam etiam in capillorum vitiis
      debemus advertere. Talis enim erit eorum positio quale in interioribus nutrimentum. Est ergo
      utriusque accidentibus vitii manifesta et aequalis origo nascendi. Vnde simili iuvari
      curatione debebunt, licet diversa cognomenta sortita sint pro sui accidentium qualitate, ut
      alopecia ex cognomento vulpium, ofiasis ex serpentum squamis cognomentum acceperit. Est namque
      huius passionis distantia quae profecto ex umorum colore originem causarum attestatur, ut
      aliquando alba aliquando rubra aliquando etiam nigrae videatur propior. Et ideo speciali
      purgatione purgari debebit. Nam suadeo prius totius corporis curam et diligentiam decernendam,
      quo ulterius acerbi et corrupti umoris pertinacia per inferiora deposita a capitis hactenus
      inquietudine devocetur. Sunt itaque, si de flegmate causa vel origo provenerit, apoflegmatismi
      adhibendi tales. Pyrethrum et stafis agria cum grano mastices aequis ponderibus mixta contusa
      adhibeantur, et sal cum puleio contritum similiter et <supplied>sinapi</supplied> cum oxymeli
      mixtum ore diutius teneatur. Ergo quoniam singula accidentia propriis suis purgationibus
      liberantur, superaddo purgationis genus quod in commune sine alterius umoris praeiudicio
      operetur, quo omne corpus diversis umoribus infestatum relevari possit. Colocynthidis
      enteriones <g ref="#char2"/> I, aloes <g ref="#char2"/> II, scamoniae <g ref="#char2"/> II, suci absinthii <g ref="#char2"/> I. Omnibus contritis cum
      suco cydoniorum catapotia conficimus, quae pro qualitate corporis causarum adhibes. Accipi
      autem debebunt si brevi <supplied>aetate fuerint</supplied> in modum lentis aut VII aut VIIII,
      aut certe XI, si causa nos aut vetusta aut maior exegerit, <supplied>etiam XV</supplied> cum
      aqua calida competenti. Intermissis etiam diebus <del>septem</del> ieran dabo <hi rend="expanded">quae post
      ordinabitur</hi>. Post beneficia itaque harum purgationum quae toto corpori prodesse prius
      poterunt, etiam particulis haec sunt adiutoria socianda. Euforbium tritum cum oleo pro
      linimento adhibeamus, aut oleum laurinum solum, aut nasturcii semen cum oleo, aut sulphur
      vivum cum nitro combusto aequis ponderibus cum aceto, aut erucae semen cum oleo. Aut ursinis
      adipibus tantummodo confricentur. Similiter etiam alcyonium combustum cum aceto vel cedria
      operabitur. Hoc etiam murium fimus cum aceto, hoc amygdala amara, hoc cepae tritae cum oleo,
      hoc rafani cortex cum melle contrita facit. Nam etiam ferri purgatio cum aceto vel hordeum
      combustum cum murium fimo et aceto curare potest. Omnes confectiones quae mediocriter
      calefacere possint, mediocribus et delicatioribus corporibus adhibendae sunt. Prius attamen
      loca linteolo usque ad ruborem ante curam confricanda erunt, mediocriter ne vulnerentur. Quae
      si vulnerabuntur, oleo roseo vel adipi bus anserinis recuranda erunt.</p>
    </div>
    <div type="cap" n="8">
     <head><hi rend="expanded">De aurium causation.</hi></head>
     <p>Aurium dolor ex variis frequenter incommodis excitatur. Nam et frigus et lavacrum inportunum
      et quassatio eiusdem cavernae vel sordium conspissatio, aut altioris nervi tactus, aut per
      longam aegritudinem cum umor vitiosus illic aggregatus fuerit, aeque molestiam auribus facit.
      si de frigore auribus causatio vel dolor emerserit, in oleo cepas coqui facies, et tepidum
      infunde, aut piper tritum cum oleo similiter. Sic et rutatum, sic etiam laurinum curat. Si de
      umore balnearum aures fuerint interclusae, oleum tepidum infundo et lana post molli eundem
      umorem detergeo. Nam et ceparum sucum cum anserinis adipibus mixtum similiter inicio. Sic et
      ovi albore cum lacte muliebri frequentius utor. Si vero etiam dolor innatus fuerit, basilicon
      in nardino oleo solutum adhibeo. Et castoreum cum lacte muliebri similiter utile est. Interea
      autem spongia molli vaporetur ex aquis chalasticis, et post lana detergeatur. Sane si cum illa
      indignatione doloris etiam derivatio fuerit saniosa, alumen melle et oleo resolutum infundo,
      et galbanum in oleo similiter. Ventositas vero si intercluserit aures, afronitro in aceto
      resoluto excluditur. Hoc et draconteae herbae sucus et centauriae facit. Si sonare aures
      coeperint, oxyrodino tepido curandae erunt. Si autem isdem ex aegritudine sonitus obvenerit,
      ex aqua primo vaporabis aures in qua absinthium ponticum coques, et continuo oxyrodinum
      infundes, aut rafanorum sucum cum oleo, aut ellebori nigri pulverem cum aceto, aut solum
      acetum tepidum aut cum melle commixtum, aut porri sucum cum lacte muliebri et oleo roseo, aut
      amygdala amara cum aceto et oleo. Et cepa et alium cum adipibus anserinis profuit. Par etiam
      bovis vel porci fel infusum remedium procuravit. Si vulneratae aures fuerint, glaucium cum
      aceto contritum infundes, si tamen dolor non fuerit maior vel umor. Nam et ferri purgatio cum
      aceto trita iuvat. Si audire tardius coeperint, quod difficile novimus posse purgari, pulverem
      nitri et mastices contritum commisce et massando caput purgabis. Prius tamen purgationem
      ventris procurabimus. Auribus vero absinthii herbae decoctionem tepefactam infundes. Lauri
      quoque folia et betarum cocta superpones. Aliquando nitrum in pusca resolutum infundimus, aut
      bovis vel tauri aut capra rum seu porcorum fel cum oleo roseo vel laurino. Vel rafano rum
      sucus similiter tepefactus profuit. Quibus vermes innati fuerint, bovis carnes carbonibus
      superpone et umorem exhinc manantem collige, auribus tepidum frequenter infundes.</p>
    </div>
    <div type="cap" n="9">
     <head><hi rend="expanded">De parotidis.</hi></head>
     <p>Tumores repentinos sub auribus innatos parotidas vocamus , quas aliquando ex aegritudine ,
      aliquando etiam spontaneas apparuisse cognovimus. Quas frequenter per initia molli tantum
      spongia in puscula infusa compescuimus, eandem assidue commutando. Quae vero ex aegritudine
      emergunt; aeque per initia cucurbita mediocri imposita ad superficiem provocandae sunt. Si
      vero cum graviore augmento minaces emerserint, tunc neque cucurbitae neque similia adiutoria
      quae ex altitudine aliquid evocare possint, adhibenda sunt. Frequenter etenim ex doloris
      nimietate febres et vigiliae procuratae elimatis viribus vitae periculum attulerunt.
      paregoricis vero isdem adiutoriis sic morigerandum erit ut ex pane mundo infuso et cum oleo
      contrito cataplasmentur. Quod frequentius mutari debebit. Similiter etiam et de tritici
      pollinibus faciendum est. Sic de hordei, superadditis tamen porcorum adipibus. Sic hyoscyamus
      tritus cum butyro saepe profuit. Si his adhibitis, quae mitigare consuerunt, locis maturatis
      sanies apparuerit manifesta, quod ille ait <hi rend="underline">“continuo culpam ferro
       compesce”</hi>, post vero resecatis caiusis vulneribus solemni diligentia serviemus, sed ut
      tamen isdem curis evocatoriis extenuantibusque quam maxime etiam nunc medicinae incumbat
      industria, frequentibus etiam fomentationibus, ut doloris illius penitus inquietudo quiescat.
      sunt adiutoria haec evocatoria, quae post doloris impetus adhibenda sunt, arnoglossos contrita
      cum salibus, aut lapathi radices in vino decoctae, et rutae folia viridis trita mixta cum
      cerotario ex oleo roseo temperato, et sulphur vivum cum cimolia aequis ponderibus cum axungia.
      sic fici pingues in muria decoctae et contritae similiter causas latentes evocaverunt. Quibus
      vero per saniem digestionem volumus procurari, post fomentum aquarum chalasticarum ex
      seminibus lini faeni graeci ibisci et hordei pollinibus cum melicrato facto cataplasmate
      serviemus. Sunt namque adiutoria quae et evocare et in maturitatem cogere parotidas vel
      apostemata valeant haec. Hordei farina cum melicrato, aliquando etiam cum aqua marina et oleo
      roseo aut cyprino temperata. Et fici similiter pingues in muria vel in aqua marina decoctae et
      contritae imponuntur. Et betae coctae in aqua contritae similiter operantur. Et agrestis
      cucumeris radix in melicrato cocta et contrita adhibetur. Aliud <hi rend="expanded">de
       esperimento</hi>. Rutam et ysopum teres aequis ponderibus et ficos siccas contusas sub duplo
      pondere immiscebis mellis quippiam adiciendo. Et operabitur ut apostema ex interioribus in
      maturitatem facilius evocetur. Aliud. Capparis corticem in aqua elixabis et cum vino
      commiscebis, ut cataplasma facias. Aliud. Ireos illyricae pulverem cum hordei farina in
      melicrato coques et uteris. Aliud. Guttam ammoniaci teres et similiter cum farina hordei in
      aqua cocta adhibebis. Hoc et alumen scissum contusum cum hordei farina similiter faciet.</p>
    </div>
    <div type="cap" n="10">
     <head><hi rend="expanded">De ferbunculis ubique nascentibus.</hi></head>
     <p>Sulphur vivum tunsum cum resina terebinthina miscebis et linteolo inductum impones. Aut uvam
      passam enucleatam tundes et mediam quantitatem salis immiscebis, et uteris similiter. Hoc
      facilius adipes caprini vel bubuli colati efficiunt. Origanum vero murra et sal simul tunsa
      commixta cum aqua continuo in maturitatem adducent. Nam et caricae contusae cum resina
      similiter. Cum vero his adiutoriis adhibitis collectiones maturatae aut coactae eruperint aut
      a medicis fuerint patefactae, vulneribus medeberis is medicamentis quae medicorum solemniter
      edocuit consuetudo. Sin vero magna vi reumatis superveniente solvere non potuerint et
      ferbunculos vel parotidas callositate permanente choeradas fecerint duriores, tunc ad
      choeradas eas alia dispositione pro sui difficultate curam et operam propensius
      adhibeamus.</p>
    </div>
    <div type="cap" n="11">
     <head><hi rend="expanded">De choeradis.</hi></head>
     <p>Praeeuntibus catholicis adiutoriis quae et capitis reuma constringere et corpus reliquum
      catharticis purgare possint, sic easdem curare consuevimus. Choeradas inquam quas frequenter
      in collo vel sub mento vel sub ascellis nasci novimus, hac cura visitamus, qua duritias
      indigestibiles solvere valeamus. Lenticulam coctam in aceto tritam imponentes perseveremus.
      utamur etiam caprificis in aqua decoctis et contritis similiter. Hoc etiam lupini in aceto
      cocti faciunt, hoc fici foha in aqua cocta et trita sicut cataplasma
       <supplied>imposita</supplied> operabuntur. Hoc asfodeli radices in vino coctae et tritae.
      scilla quoque sic contrita in vicem cataplasmatis imponatur, quattuor diebus permanens
      continuis duritias solvet. Et ervi pulvis et cyminum cum aceto conteritur, et similiter
      operatur. Inmaturis vero et in tarda duritia permanentibus strychni viridis folia, porcinos
      aut bubulos adipes, rutam aeque viridem, simul omnia contundi et misceri suadeo, ut in
      linteolo locis maturandis adhibeatur. Hoc etiam sordes de parietibus palaestrae collectae in
      panno indiictae faciunt. Hoc calcis flos cerotario mixtus, hoc lapis molaris tunsus et
      cribellatus et resinae commixtus facit. Similiter pulvis ammoniaci et mannae turis cum resina
      commixtus terebinthina saniem maturius procurabit. Sic sandaracae pulverem cum adipibus
      miscentes adhibemus, aut calcem vivam cum adipibus similiter. Quod si tibi durum emplastrum
      visum fuerit, oleum competens misceamus ut temperare bene possit. Hoc pulvis etiam pumicis
      facit. Nam et asfodeli radices coctae vel crudae cum hordei pollinibus ut cataplasma
      adhibendae erunt, aut hyoscyami folia cum oxymeli. Corrumpentur interea faciliusve putrefient
      choerades, si alium tritum cum cataplasmate seminis lini et faeni graeci mixtum coquas et
      perseverare permittas diebus continuis quinque. Hoc <hi rend="expanded">de expertis</hi>
      habemus. Aut si ex chamaeleontis herbae radicibus tunsis pulverem locis aspergas, aut betas
      coctas cum oleo tritas imponas. Aliqui etiam unctionibus perseverantes choeradas frequentius
      fugaverunt <del>leporem piscem in oleo infunde ut ibidem putrefiat.ex quo oleo scrofas cum
       frequentius inunxeris, minoratae penitus curabuntur</del> ut cineres aut vitium aut fici cum
      oleo miscentes unguerent, et ferri vel aeraminis purga menta contrita cum oleo. <del>ignoranti
       escam dabis lacertos virides coctos, amputato caput et pedes <supplied>et
       caudam</supplied></del>. Nam similiter et stercus bubulum aut asini combustum et cum oleo
      similiter mixtum commodius adhibetur. Et origami pulvis contritus cum aceto facit, hoc ysopi,
      hoc thymi vel absinthii vel centauriae vel abrotoni vel chamelaeae. Aut singulae aut certe
      coniunctae et mixtae cum aceto perficiunt. Iuvat sane, ut superius memoravimus, ad haec
      implenda etiam totius corporis purgatorium catholicum beneficium. Et ciborum continentia et
      potionis, exercitation quoque et lavacrorum diligentia, et vomitus vel purgationes, capillorum
      relevatio, sanguis de naribus provocatus, haec omnia cautius observata choeradas duras et
      difficiles et in cura positas frequentius curaverunt.</p>
    </div>
    <div type="cap" n="12">
     <head><hi rend="expanded">De oculorum causis.</hi></head>
     <p>Omnes particulae corporum propriis indigent curationibus, oculi quam maxime, magna quae sunt
      corporis ornamenta. His namque primo leviter seu vapore seu frigore vel ceteris quibusque
      originibus cum fuerit attemptatio, generaliter omnibus frequenti frigidae pusculae
      fomentatione nos conveniet obviare. Si de frigore ergo obvenerit, vini mixta calida potione
      fovendi sunt. Nimiis vero commotionis tam doloribus quam gravedinibus, quando etiam venae
      frontis inflatae plenitudinem sanguinis attestabuntur, flebotomo nos subvenire conveniet, si
      tamen nulla nos aut aetatis aut temporis vel reliquarum causarum certa ratio prohibuerit. Si
      venter constrictus fuerit, seu clystere seu purgatione procurandus est. Isdem vero oculis
      inpatienter dolentibus, praeeuntibus catholicis adiutoriis supradictis, faeni graeci sucus
      plurimarum indulcatus decoctionum aut ovi recentis tenuis liquor infundatur. Sic similiter
      etiam lac muliebre infusum satis iuvat. Nam etiam cataplasmatis utilissimum adiutorium de ovi
      incocti vitello et meliloti pulvere, pane quoque infuso in aqua oleo roseo simul mixto
      adhibendum est. Nos etiam croci et opii quippiam ad procurandos somnos coniungimus. Si vero
      collyrii experimento uti placet cuius forte probationem habueris, in ipsis commotionibus cum
      ovi albore tepido infundendum est — suadeo attamen ut aut dia libanu aut livianum aptum contra
      graves commotiones adhibeamus — praemundatis interea oculis molli et tepido penicillo a
      pituitis aegri tunc oculis inhaerentibus. Iuvat hunc ciborum et vini quam maxime continentia.
      sane si capilli nimium onerosi fuerint, detondendus est, ut sub maiore beneficio cucurbitarum
      adhibitarum <supplied>scarifatione et</supplied> sanguinis detractione facilius liberetur.
      aestivas namque perturbationes oculorum etiam decoctio rosarum sola curat calida. Curat etiam
      gargarismatium per initia adhibitum tale, origanum in aceto decoctum. Cum autem declinantibus
      doloribus quidam tumor circa interiorem angulum apparuerit quem hypopium dicimus, hoc modo
      reprimendus erit. Pusca frigida frequenter infrigidetur, post vero pollinibus hordei in
      oxymeli coctis cataplasmetur. Similiter etiam et de lenticulae pollinibus fiat. Et aeris flos
      tritus in lotio investis pueri, per septem dies postquam siccaverit ex eo pulvere melle mixto
      loco impositus competens beneficium praestat. Nam et caseus recens tritus impositus saepe
      illum tumorem oppressit. Et absinthii herbae pulvis cum cerotario hoc idem facit. Sic ex murra
      pingui locum primo foveamus. Sic etiam cyclaminum cum uva passa commixtum et contritum curat.
      et bulbi candidi cum melle contriti similiter operantur. Sic rafanorum cortex cum uva passa
      medetur, sic erucae folia cum felle porcino. Sic fici pingues in muria coctae saepius
      profuerunt. Ad repentinas autem sanguineas maculas oculis inhaerentes flores vel semen ysopi
      herbae in limpido linteolo colligabis et in aqua calida infundes et agitando exsucabis. Qui
      sucus veluti sanguineus fit, ex quo infondendo illas sanguineas maculas depurgamus. Postea
      ture masculo et alfitis aequis ponderibus carbonibus impositis fumigandi sunt. Vero caedis
      percussus hanc maculam sanguineam cum dolore procuraverit, his columbi matri subducti
      repentinus sanguis prodest, quam maxime si de pinnis mollioribus provocetur. Et ovi liquor
      tenuis tepidus infundendus est. Et si in eodem ovi umore lana infusa superimponatur. Hoc
      pulvis rosarum facit vel seminis eius cum alfitis si in vino conteratur et superimponatur. His
      etiam ex sulphure vivo fumigium satis prodest, si is fumus patentibus oculis hauriatur. Si
      oculi reumatizaverint, quod gravissimum est taedium oculorum, his vini et carnium parcitas
      indicenda est. Ventris purgatio frequenter fiat. Ex pusca frigida oculos foveant. Et aeris
      flos in eadem pusca resolutus satis iuvat. Odores acres et potentes effugiant, lucernarum vel
      solis claritudinem vitent, fumi vel pulveris declinent commotiones. In noctum vero aqua
      frigida vel vino infuses lanas superimponant molli fasciola continendas. Si his adhibitis
      reuma cum dolore perseveraverit, flebotomandi sunt. Ciborum et potus continentia custodienda
      erit. Sitire etenim omnibus reumatizantibus satis prodest. Circa frontem vero pampinorum
      viridia folia frequenter imponantur et mutentiir. Similiter et de rubi foliis. Nam et sucus
      eorum frequenter fronti inlinitus profuit. Et samsuci folia et cydoniorum et portulacae
      similiter. Nam etiam ex his cum alfitis et vino cataplasmati saepe curati sunt. Et caseus
      recens cum apiorum foliis contritus impositus sic saepe oculos liberavit. Et panis mundus vino
      infusus vel cum oleo roseo contritus par beneficium praestitit. Omnium specierum supradictarum
      generaliter quae oculis reumatizantibus ordinata sunt cum vino et alfitis semper in
      cataplasmate profuerunt et decoctions earum quibus saepe oculi fomentandi sunt. Sane si
      calidum senserint reumatismum, ex caulium foliis et alfitis cum aqua cataplasmandi sunt. Sic
      de ocimo, sic de samsuco, sic de agresti papavere, sic cicutae, sic pulicaris vel apiorum vel
      strychni. Si enim siccitas palpebrarum emerserit, linteolum mundum butyro infusum
      superimponito. Aliqui vero umorem procurantes lacrimas aut fumo aut terrore vel plagis
      extorquendas esse crediderunt. Sane sl in prima oculi tunica sanguinea nimium veluti caro
      apparuerit quam chemosin appellamus, hoc adiutorio curatur. Muscas quam plurimas cum ovi
      vitello conterimus et in linteolo mundo superimponimus. Licet etiam collyriis variis et causae
      competentibus saepe curati sint. Serniosos oculos, quas nos impetigines dicimus, et
      asperitatis vitiis laborantes, sic curare consuevimus. Alium accipimus, in cuius encardio
      bacula spathomeles occulta postquam ex eo umorem vel sucum rapuerit, inunguimus et ex eo
      pruritus et supra dicta vitia depurgamus. Aliud. Grana tritici in lammina ferri calida impono
      et similiter ex suco qui manaverit inunguo cum vino commixto. Et aeris flos tritus cum melle
      fronti inlitus iuvat. Si pruritus maior palpebras occupaverit ut etiam capillos amittant, hos
      oportet oleo cedrino inunguere, aut aerugine cum afronitro ex melle contritis, aut asfodeli
      suco cum passo commixto. Nam et amurca in diplo angio cocta et mixta cum oleo et ustionem
      curat et capillos reparat. Et murium fimus et hircorum cornua utraque combusta cum melle eodem
      modo adhibita. Si pruritus simpliciter solis ex labore vel pulveris fuerit, aquae calidae
      fomenta sufficient aut rosarum aut rubi aut lentis decoctio. Et rosa sicca cum vino trita
      imponitur. Et in noctem oleo simplici loca tangantur. Caligantes vero oculos hoc modo curamus,
      si vulneris aliquod non interfuerit praeiudicium. Herbae parietariae sucum bitumini iudaico
      contrito aequis ponderibus miscentes oculos inunguimus. Et perdicum fel similiter facit. Et
      marrubii sucus cum felle taurino et melle attico aequis ponderibus commixtus ita curat. Et
      ursinum fel cum aquae dupla mensura similiter purgat. Si haec sane obscuritas senectutis magis
      quam vitio fuerit oculorum, suco mali granati mel atticum aequa mensura commiscebis et uteris.
      vetustatum tamen melius operabitur, sane si quam plurimo tempore vas illud sub divo facias
      permanere. Hoc etiam scriptoribus et pictoribus saepe profuit. Etiam vinum optimum vetus in
      noctem adhibitum oculorum aciem reformavit. Aliud. In oleo mundo folia marrubii mittimus, et
      cum tempore illic maturaverint, proiectis foliis ex eo oleo obscuritates oculorum expellimus.
      hoc beluae fel mixtum melli facit, hoc sucus rutae cum melle similiter. Nam et chelidoniae
      sucus et feniculi, lactucae quoque agrestis et mel atticum aequa mensura caligines et
      obscuritates, aliquando etiam sufifusiones liberaverunt. Et taurinum fel mixtum melli sic
      proftiit. Nyctalopes vero, qui per noctem vident et per diem obscuritatem patiuntiir, sic
      curandi sunt. Accipies hirci iecur et ferro scarifabis, umor vero qui ex scissuris emanaverit
      oculis duodecime infundendus est, et vitium recorrigetur. Aut hoc idem iecur in carbonibus
      positum cum exsudaverit, eodem umore inunguendi erunt. Hoc idem iecur coctum etiam inter cibos
      accipiant comedendum. Et columbi sanguis similiter infusus oculos iuvat. Et fimi asinini
      recentis sucus ita proderit. Alboribns vero oculorum nitrum bene tritum cum oleo infundendum
      est, aut aneti semen cum aqua tritum similiter. Et sucus cucumeris dulcis sic operatur. Et
      rafanorum sucus sic medetur, et gutta ammoniaci limpida cum aqua contrita. Nam et lactanti suo
      mater guttam ammoniaci massando et inhalando albos oculos permundavit. Etiam et sui femoris
      sanguinem infundendo filii sui albas maculas permundavit. Glaucos vero oculos si denigrare
      volueris, hoc facies. Gallarum pulverem tenuissimum <supplied><gap/></supplied> cum aqua bene
      trito similiter uteris. Et leporis fel mixtum melli glaucos oculos revocat in naturam. Si
      hordeoli in palpebris nascentur, hordei decoctione calida oculos fomentabis et post cera
      liquefacta locum tanges. Et si muscarum capitibus locum confrices, hoc idem faciet. Ad
      leucoma. Eryngii campani <g ref="#char2"/> IIII, guttae ammoniaci <g ref="#char2"/> II, commeos <g ref="#char2"/> I. Cum aqua pluviali
      conteres et collyrium facies. Capillos vero contrarios sic nasci non permittes, si is evulsis
      loca sanguine cimicis tangas. Et sanguinarum combustarum cinis locis appositus eodem modo
      curabit. Et chamaeleontis herbae folia sicca trita in pulverem et commixta sanguini ranarum
      viridium post evulsionem capillorum pro collyrio inunguimus. Et fel beluae solum similiter
      operatur. Stafylomata vero, quorum in modum uvae crepantis, prioris tunicae tumor quidam
      erumpit, sic curabis. Alumen scissum teri facies diligenter et adipes anserinos admiscebis et
      uteris pro collyrio. Nam et melli commixti adipes supradicti stafylomata repriment diligenter.
      et soli adipes bene colati ita sufficient.</p>
    </div>
    <div type="cap" n="13">
     <head><hi rend="expanded">De narium morbis.</hi></head>
     <p>Ozaenis et polypis uno eodemque modo cura est adhibenda, constringendo sic prius detonsis
      capillis reumatismum, post rasuram vero emplastrum dia iteon aut barbaram imponendo. Nam et de
      cocleis hoc simile est adiutorium. Accipies cocleas minutas albas numero ducentas. Is tritis
      admiscebis murrae et turis masculi uncias singulas et pro cataplasmate raso capiti impones
      diebus VIIII continuis permansurum. Naribus vero specialiter sic medeberis. Sucum nepetae
       <supplied>herbae, quam graeci calaminthen vocant</supplied> frequenter infunde, aut eiusdem
      siccatae et contusae pulverem per cannulam insufflato. Aut batrachii herbae sucum cum melle
      commixtum. Et sucus rosarum coctus usque in <supplied>mellis</supplied> pinguedinem ita
      prodest. Sic iris illyricae et sandaracae pulvis ex aequo cum melle commixtus. Sic gallarum et
      murrae pulverem similiter cum melle commixtum adhibebis. Polypis itaque imminentibus aeris
      florem et sinopidem ex aequo combures et ex eo pulvere loca sanabis. Et cornu cervini combusti
      pulvis cum sandaraca similiter aspergendus est. Sic bryoniae radices combustae, sic
      auripigmenti pulvis cum melle. <hi rend="expanded">ego</hi> vero saepissime sic e naribus polypos cecidisse probavi,
      pulvere ex chalcitide misy aeris flore aequa ponderazione confecto et locis adhibito per
      cannulam, sicut superius memoravi. Fetori vero narium sucum hederae frequenter infunde, et
      draconteae sucum cum melle similiter.</p>
    </div>
    <div type="cap" n="14">
     <head><hi rend="expanded">De fluxu sanguinis narium.</hi></head>
     <p>Prius spathomeles extremo in baca molli lana obvoluto glebas sanguinis e naribus frequentius
      purgare nos convenit, post lana identidem obturando perclaudere. Aliud. Linteolo combusto et
      infuso in acri aceto, aut in suco polygoni herbae, aut ocimi vel porri sectivi, aut arnoglossi
      similiter. Sane si his adiutoriis contemptis sanguinis fluentis molestia perseveraverit, sine
      mora flebotomandus erit. Et fimi asinini combusti pulvere cum oleo roseo mixto collyria facta
      supponimus. Et de siliquae mollibus foliis contusis facta similiter collyria profuerunt. Sic
      portulacae, sic strychni, sic terrae alexandrinae cum sucis supra dictis pulvis saepe profuit.
      caput vero eorum suco lini seminis frigido umectandum est. Circa frontem vero gypsum cum ovo
      vel lutum figulorum similiter mixtum inlinire debemus. Sic aeris flos, sic misy vel chalcitis,
      sic pini cortex combusta, sic fimus asini, ut supra significatum est, operabitur. Si etiam
      istis adhibitis adhuc perseveraverit sanguinis fluxus inpatiens, ignita cucurbita si de dextra
      nare manaverit dextrae parti praecordiorum est admovenda, si de sinistra sinistrae. Si vero de
      utrisque naribus, utrisque visceribus cucurbitas applicabo. Aliqui vero fasciolis lineis
      naturam et testes eorum alligando mollius constrinxerunt. Si in feminis, femora ligaverunt. Ex
      quibus fysicis praesens beneficium meruerunt.</p>
    </div>
    <div type="cap" n="15">
     <head><hi rend="expanded">De labiis crepantibus.</hi></head>
     <p>Gallae tunsae pulverem resinae terebinthinae limpidae admiscebis, et ut emplastro uteris,
      aut oesypoceroto cum melle, aut adipibus caprarum colatis tantummodo. Aliud. Sulphur vivum
      murram et tus masculum ex aequo suco herbae parietariae commiscebis et sic trociscos
      conficies, quos cum aqua resolves et inlinies. Aliud. Mel, terebinthinam, adipes anserinos,
      oleum roseum. Omnibus ex aequo mixtis uteris. Si odor insuavis oris fuerit, pusca frigida os
      frequenter colluere oportet, et cimoliae pulvere cum salibus tostatis simul mixtis et contusis
      dentes et vicina loca fricare. Aliud. Hordeum et sal in linteolo collectum combures aequa sub
      ponderatione et teres et uteris. Sic pumicem et murram teres et cum melle commiscebis et
      iunundabis. Siligo cum iris illyricae pulvere similiter commixta operabitur. Aliquotiens haec
      etiam cum vino melius commiscentur. Massare autem his frequentius convenient aut arboris pini
      folia molliora aut anetum aut glycyrizam aut herbam quae sonchus appellatur. Nam et cervini
      cornu combusti pulvis et fetorem oris et dentium semper compescuit imbecillitatem.</p>
    </div>
    <div type="cap" n="16">
     <head><hi rend="expanded">De dentium causatione.</hi></head>
     <p>Dolores dentium fimus asini siccus et tritus pro dentifricio sine dilatione compescit.
      mixtus quoque cum aceto ore diutius remoratus aeque profuit. Et betarum sucus tepidus
      similiter operatus est, et decoctio cucumeris agrestis radicis in vino, similiter et nitrum
      cum oleo tritum, et decoctio rosarum in vino vel rubi in aceto, et cupressi pilae in vino
      coctae et taeda pinguis in vino similiter. Sic etiam glycyrizae in vino decoctio sine
      cunctatione dentibus relaxatis et dolentibus profuit. Si omnes interea doluerint, cedriam in
      ore teneat, et continuo mitigantur. Si vero molae doluerint, parietariae radicis sucus in
      balneis ore contineatur, et statim medetur. Vel si in aceto eadem radix coquatur et similiter
      adhibeatur. Nam et pyrethri radix profuit massata continuo. Alcyonii radix in carbonibus
      posita dentes dolentes fumigando compescuit. Et canis dens combustus similiter profuit. Et si
      aeris florem in oleo tritum dentibus admoveas, et lac asinae recens tepidum constringit et
      mitigat continuo. Quibus forte putres cavernae obvenerint, melanthiu frictum in aceto
      commixtum isdem cavernis opponito, et piper tritum galbano aut storaci commixtum similiter. Et
      si solo pulvere aluminis scissi easdem cavernas adimpleas. Hoc et gallarum pulvis cum melle
      commixtus facit. Si vero percussus quidam dens vel motus fuerit, resolutum coralli pulverem
      apponito, et continuo constringitur. Si longo vitio laborantes spontaneos cadere volueris,
      pyrethri vel artemisiae pulverem cum aceto commiscebis et dentem circumlinies, et spontanei
      exilient. Aut suco tithymali cavernam imple, et spontanei cadent. Aut lacertam solaneam exseca
      et sicca et eius pulvere dentem vel cavernam attinge, et continuo cadet post scarifationem. Et
      coccum gnidium tunsum in galbano similiter operatur. Nam et apoflegmatismus his saepissime
      profuit, si stafis agria ad massandum detur aut si cum puleio misceatur. Aut cera cum gallarum
      pulvere contusarum. Aut si alium et murtae folia viridia in aceto coquantur et in ore
      contineantur. Postea vero ne ustio prosequatur, oleum roseum tepidum in ore contineant. Et
      origanum in oleo coque et ex hoc dentes calefacito. Et saccellus impositus calidus de salibus
      vel milio eforis adhibitus profuit. Haec omnia calida secundum <hi rend="expanded"
       >Hippocratis</hi> praeceptum dentibus saepissime profuerunt. Nam et dentifricia haec et
      saluti et ornatui semper vitiosis dentibus profuerunt. Salibus melli commixtis et combustis et
      contritis quippiam murrae miscendum est, et utimur ut moris est. Hoc et mastices pulvis solus
      facit. Nam et lanae sucidae combustae pulveri tertiam partem salium combustoriun commiscemus,
      et utimur similiter. Post vero vino in quo irin illyricam decoxeris, os colluere conveniet. Et
      tithymalus in vino decoctus multum proderit. Si ex hoc bis per mensem tepido collueris dentes,
      facies candidos semper et sine vitio permanere. Gingivas vero dolentes cum gargarismatium
      adhibueris ex aceto tepido, in quo herbae mercurialis radicem decoxeris, sine mora
      mitigabis.</p>
    </div>
    <div type="cap" n="17">
     <head><hi rend="expanded">De vitiis omnibus faucium vel oris.</hi></head>
     <p>Per initia cum commoveri aliquid in faucibus senseris, generaliter omnibus ex decoctione
      rosarum siccarum vel dactylorum aut myxarum aut lentis aut cantabri vel ceterarum stypticarum
      mediocriter specierum convenit uti tepido gargarismatio, ut etiam mellis quippiam despumati
      commisceamus. Aliquando sane singularum, aliquando commixtarum. Nam et lac ovillum vel
      caprinum cum melle tepidum iuvat. Similiter etiam rodomeli. Similiter dia moron, quod sic
      conficere consuevimus ut ad duas partes suci mororum unam mellis admisceamus. Sic etiam aliqui
      de suco rubi et melle veluti dia moron confecerunt. Alii etiam de cydoniorum suco similiter et
      de malo granato sed styptico. Alii vero eadem mala quassantes in passo coxerunt et triverunt.
      haec omnia supra dicta non similis speciei esse possunt, virtus attamen una omnibus, idem est
      et beneficium. Sucos ptisanae accipiant et ceteros cibos qui magis sorberi quam massari
      videantur. Si his adhibitis faucibus adhuc perseveraverit molestia, ut vulnerare partes
      attemptet, quae etiam synanchicos minentur efficere, tunc nos fortioribus oportet occurrere
      cataplasmatibus partibus eforis vel gutturi adhibitis, ex hordei vel lini seminibus
      paregoricis, mixto quipiam nitri vel salis, quo <hi rend="expanded">Hippocratis</hi> nostri
      praecepta custodientes sic curemus ut ab interioribus evocare sollicitudines valeamus.
      praebeant inter ea cataplasmatum beneficia etiam et fomenta chalastica ex seminibus supra
      dictis et ibisco confecta. Vulneratio vero si faucibus apparuerit, sic a nobis sollicite
      curanda erit. Fimus canum albus tritus cum melle et umores reprimit et vulnera delicate
      permundat. Et hirundinum combustarum cinis cum melle tritus similiter proderit. Aliud. Omnibus
      vulneribus tumentibus et sordidis utilissimum adiutorium multorum auctorum veterum auctoritate
      probatum hoc est quod conficitur sic. Tus masculum, irin illirica, ervum et radices
      aristolochiae, omnia aequis ponderibus tunduntur et melli miscentur vel melicrato, et sine
      molestia medetur aliquando pinna molli liniendo aliquando per gargarismatium. Item anthera
      quae omnibus nota est. Iris illyricae, sandaracae cyperi uncias binas, aluminis scissi murrae
      croci crocomagmatis semuncias singulas, in uno omnia tunsa et cribellata <supplied>commiscebis
       et in pyxide</supplied> habebis, et cum necessitas coegerit, aut pulvere aut cum melle uteris
      liniendo. Nam et Musae trociscus omnibus diffamatus cum suco rus syriaci et melle vel
      melicrato adhibendus est. Si vero uva demissior fuerit et faucibus indignatis reumatizaverit,
      gargarismatio ex speciebus stypticis confecto tepido imminebimus, ut ex aqua vel melicrato ubi
      dactyli decocti fuerint aut rus syriacus aut vitium turiones mollissimi aut sorba aut mespila
      vel certe gallae aut similis virtutis cetera. Raucos vero sic corriges. Tragacanthum mundum
      sub lingua teneant et quod emaduerit glutiant. Ova recentia incocta frequenter accipiant. Aut
      arteriaca utantur. Crocum tus masculum murra tragacanthum ex aequo cum passo miscentur et
      teruntur, et pro ecligmatio adhibentur. <hi rend="expanded">ego</hi> etiam sucum glycyrizae ex aequo semper admiscui.
      in tumore vero posita cum amplius reumatizaverit, sales triti cum melle multum prosunt
      adhibiti. Et dactylorum ossa, et si nuces virides inmaturas comburas et ex his pulverem facias
      et admisceas similiter aut modicum despumati mellis aut melicratum. Et alumen umectum in vase
      fictili coques, et post ex pulvere facto uvam tangas, et continuo desiccatur. Sic de pulvere
      radicum caulium combustarum, sic etiam de aneti similiter. Si afflatio oris fuerit, quod
      aptham appellamus, nimia ustione intercedente, rosam siccam cum melle tritam locis impone. Et
      portulacam in melle similiter infundimus, et massandum damus. Et olivae folia viridia in vino
      decocta, ex quo tepido os frequenter colluendum est. Nam et avellana cum despumato melle
      contrita pro electario semper adhibenda est, ut oris ustio depurgetur.</p>
    </div>
    <div type="cap" n="18">
     <head><hi rend="expanded">De minutis papulis in facie vel ubique nascentibus quas ionthus
       dicimus.</hi></head>
     <p>Ionthos appellatur qui in facie quam maxime veluti brevissimus tumor innascitur repentinus,
      qui umorem aliquando pinguem aliquando aquatiorem emittit, pruritus et vulnerationes procurat.
      hic oxymeli ex acri aceto et melle aequis ponderibus confecto frequenti confricatione curatur.
      et amygdala amara cum aceto acri contrita similiter operantur. Nam et trocisci ex hoc confecti
      et in aceto resoluti medentur. Post vero saponata lavare linimenta conveniet. Si vero vehiti
      exanthemata quas scabias dicimus, in facie vel genis ex umorum acredine vel plenitudine
      apparuerint, hederae agrestis folia cum melle contrita pro linimento adhibenda erunt. Aut
      certe alium cum salibus tritum mixto oleo roseo similiter adhibetur. Sic galbanum oleo
      resolutum, sic faex vini et iris illyrica, utraque contusa et cum oleo roseo commixta medetur.
      et cedria cum resina et cera aequa ponderatione commixta, et adipes anserini similiter cum
      resina et oleo et melle operantur. Nitrum quoque cum porcinis adipibus. Nam et murra cum
      tripla ponderatione alii melli mixta continuo id praestat. Et spuma argenti cum foliis rutae
      viridibus et acri aceto commixta papulas suprascriptas et scabias totius faciei percurat. Si
      vero tumor remanserit post curationem, sales fossiles triti cum aceto adhibentur, aut taurinum
      gluten cum sinopide et aceto. Si impetigo ex hoc faciem vel cetera membra occupaverit, per
      initia triticum in lammina candentis ferri superimponito, et veluti suco qui exhinc emanaverit
      adhuc tepido loca pinna perungues frequentius. Aliud. Gutta ammoniaci cum aceto contrita
      perungue. Hoc et murra similiter facit. Sic cummi et tus masculum, sic lapathum contusum cum
      salibus et aceto, sic gluten taurinum in aceto resolutum, cui mannae turis admiscendus est
      pulvis, similiter adhibendum. Aliud. Sulphur vivum cum aceto et pice commisce et utere. Si
      plures innatae fuerint, aceto tepido primo fomenta, postea nitro cum aqua soluto. Si autem
      longi temporis fuerint aut agrestes, plumbi rasuram, sulphur vivum, gluten taurinum in aceto
      viscido coctum et solutum unguamus. Aliud. Lilii agrestis lacrima loca perungue. Aut lapathi
      radicis corticem cum aceto conterimus et cataplasma adhibemus. Ante tamen nitri pulvere loca
      defricabo. Aliud. Malvae agrestis semen inmaturum colliges et ex hoc sucum elicies. Quo cum
      frequenter linieris, et antiquas et agrestes impetigines percurabis. Aliqui ex diversis supra
      scriptis speciebus trociscos ad maiores has causas hoc modo composuerunt. Alcyonii combusti
      semuncia, chamaeleontis nigrae radicis <g ref="#char2"/> I, asfodeli radicis <g ref="#char2"/> I, sulphuris vivi, turis
      masculi, pyrethri, afronitri semunciae singulae, glutinis taurini <g ref="#char2"/> I, omnia cum aceto
      coquuntur et fiunt, et operantur. Cum vero mundatae fuerint et percuratae, asini adipibus loca
      perungue, et post serniae maculas colorem restitues naturalem. Haec omnia quo fieri possint,
      catholicis primo purgationibus relevandi sunt.</p>
    </div>
    <div type="cap" n="19">
     <head><hi rend="expanded">De ustione calidae vel ignis.</hi></head>
     <p>Ustiones antequam flyctidas hoc est vesicas erigant, muria olivarum frequenter infunde, aut
      easdem olivas salsas contritas imponito. Et lactucae tritae cum salibus pro cataplasmate
      impositae continuo curant. Et fel taurinum cum aqua pluviali adhibeto. Alumen scissum cum
      aceto contritum omnes ustiones unguendo percurat. Nam et tus masculum cum aqua tritum
      similiter operatur, et sales cum oleo roseo triti inlinientur, et betae elixae contritae
      imponentur. Et pollines tritici cum ovis crudis mixti superimponuntur. Sic etiam hederae
      agrestis folia in vino cocta curant. Si vero post easdem ustiones vesiculis fuerint
      inquietati, murram cum vino tere et impone. Aut calcis vivae pulverem cum cerotario tempera et
      linteolo inlinitum impones. Si etiam vulnera fuerint, porrum tritum locis imponito, aut
      malvarum folia elixa et cum oleo trita superimpone, aut lenticulae pulverem cum melle
      commixtum induces. Sic et columborum stercore combusto cum oleo contrito in linteolo adhibito
      omnes vulnerationes ex ustione venientes facilius percurabimus. Sic etiam stercus ovium curat
      incensum similiter cum cerotario mixtum. Et canis capitis ossa incensa et aspersa idem
      operantur. Sic coclearum incensarum cinis <supplied>aspersus combusta sanat nec cicatrices
       parere facit</supplied>. Liquamine suino post ustionem frequenter loca usta lavare conveniet.
      et cancrorum fluminalium incensorum cinis cum oleo curat. Sic et tostae cucurbitae cinis cum
      oleo adhibetur, et lenticulae semicoctae ex aqua bene contritae pro cataplasmate competentius
      adhibentur.</p>
    </div>
    <div type="cap" n="20">
     <head><hi rend="expanded">De carbunculis.</hi></head>
     <p>Generaliter his omnibus per initia flebotomo subveniendum est. Specialiter vero locis
      superimponendum est cataplasma de arnoglosso et pane mundo et lenticula cocta ex aqua.
      vulneribus vero acria et calidiora medicamenta ordinamus, ut est Andronius trociscus aut
      Polyidu, soluti qui cum dulci vino et pingui <supplied>sub confectione temperate</supplied>
      infuso motario pro cataplasmate imponuntur. <hi rend="expanded">aliqui vero e nostris</hi> his probatis adiutoriis
      carbunculos curaverunt. Mollium sarmentorum combusto rum cinis adhibitus iuvat. Rutae viridis
      folia cum aceto trita, ervi pulvis cum vino tritus, stercus ovium tritum vulneri bus
      imponitur. Fici siccae in vino coctae et contritae imponuntur. Vt ex altitudine vocari
      possint, nuces vetustae contritae imponuntur. Haec adhibita bene novimus operata. Si vero,
      amice carissime, his adhibitis, vulneris radix occupaverit altiora, cauteres admoveo eodem
      loco, si nullum occurrerit praeiudicium ut loca vitalia periclitentur, quae sunt in musculis
      aut nervis aut tenontibus. Quae ignis non poterunt sustinere tormenta, frigido rectius cautere
      hoc utimur, qui frequenter a nobis adhibitus profuit, qui hoc modo fieri debet. Aqua in qua
      calcem vivam extinguimus, miscemus faeculam nitrum et saponem sub aequa ponderatione, et ex
      hinc linimus loca quae comburi mitius placet. Super tamen cataplasmate loca tegenda sunt,
      quamdiu escharae cadant quae altius inhaerebant. Sunt et alia quae veluti clavos possint
      evellere, ut uva passa enucleata sola contrita facere solet. Aut fici siccae in vino decoctae
      et tritae. Sic lupini in vino similiter cocti et purgati teruntur et imponuntur. Sic stercora
      columborum cum melle contrita. Sic menta cum aqua contrita. Sic nitrum cum ruta viridi et
      aceto tritum. Sic sapone cum uva passa et porcinis adipibus, admixta etiam pice liquida,
      omnibns sub aequa mensura temperatis et adibiti velocius semper loca periclitantia a
      carbunculis liberata sunt.</p>
    </div>
    <div type="cap" n="21">
     <head><hi rend="expanded">De vulneribus variis causis inflictis corporibus.</hi></head>
     <p>Seu telo seu morsu canum aliarumve ferarum seu ex quolibet casu nervo vulnerato, quos
      neurotrotos appellamus, impactis vulneribus generaliter omnibus continuo hoc adhibendum erit
      quod glutinare et curare membra valeat vulnerata. Murrae pulverem aspergo. Quod permanere
      faciam sine aliquo umore. Continuo etenim et glutinat et colligat. Et rubus elixa et trita hoc
      facit, et iris illyrica tunsa et melli mixta similiter, in panno lineo imposita. Et
      aristolochiae pulvis cum aqua mixtus hoc idem facit. Nam et ossa saepius colligavit. Et
      omfacium tritum cum vino sic curat per initia adhibitum. Sic turis masculi, nam et murrae
      pulvis cum vino et melle coctus et temperatus continuo medetur. Sane sub his adiutoriis quae
      semper futuris obstant fervoribus, utilis est sub uno schemate etiam patientia vulneratis. A
      lavacris vero, a foci vel solis calore vel aeris frigore, clamore, vinolentia, usu venerio,
      iracundia custodiantur, necubi quod iam aut collectum aut glutinatum est os, his occasionibus
      resolvatur. Haec etiam requirenda praetermittere non debui, amice carissime, per omne corpus
      recentibus vulneribus frequenti approbatione laudata, quae te adhibere suadeo. Alii combusti
      pulverem vulneri asperge. Sic etiam scillam tritam imponito. Et sub utrisque adiutoriis
      quattuor continuis diebus penitus vulnus maneat in quiete, quo continuo percurari possit. Nam
      et murra et lanarum sucidarum combusta rum cinis vulneri aspersus similiter operabitur. Item
      aliud. Mali granati folia cum melle contrita mixto vino imponito, desuper linteolum infusum
      resina terebinthina superaddito, id lanis operiatur vino et oleo diligenter infusis. Aliud.
      fabae syriacae radicem siccam contundes et cribellabis et loco eius pulverem asperges. Aliud.
      olivarum amurcam coques primo igni fortiori ad primam undationem, secundo et tertio molli
      vapore parcius ferveat quo pinguescere possit. Cum vero coagulaverit, repones in vas mundum,
      et cum frigescere coeperit, linteola infusa loco percusso apponimus. Operabitur vero fortius
      virtus medicamenti, si gallarum pulverem admisceamus. Aliqui eandem amurcam cum eodem pulvere
      coquunt et ita utuntur. Et sulphur vivum cum origani pulvere aequa mensura vulneri aspergunt.
      qui vero ferro altum vulnus suscipiunt, fel bovis <g ref="#char2"/> II et ficus nigrae lacrimam <g ref="#char2"/> I et
      adipes caprinos <g ref="#char2"/> III in unum commiscebis et temperabis, et hoc medicamento curabimus.
      aliud. Bacas lauri cum resina tunsas locis imponimus. Glutinantia vero adiutoria haec sunt.
      resinae siccae pulvis. Capilli hominum aequa ponderatione cum ture masculo combusti et
      cribellati. Sed cum pulverem aspergere coeperis, perunguendum est vulnus pice solutiore.
      aliud. Particulam utris vinarii, resinam ex aequo combures et uteris pulvere colletico et qui
      frequenter sanguinis fluxum valeat prohibere. Et mandragorae foliis tritis cum vino et aqua
      altiores percussus cataplasmabimus, quae compendiosius percurabunt. Aliud. Mali granati grana
      dulcia cocta in vino diligentius terimus et in vicem cataplasmatis adhibemus, adiutorium
      probatiun. Nam et betarum surculos exceptis foliis elixos et tritos imponimus similiter
      profuturos. Si canis morsu quis fuerit vulneratus, continuo spongia aqua frigida infusa aut
      oxymeli imponenda est, quae frequenter exhinc irriganda erit. Primo vero eiusdem vulnerati
      lotio vulnus <hi rend="expanded">secundum fysicos</hi> fomentandum est. Et porri cum melle
      triti et impositi eodem modo medentur. Et lacrima arboris ficus continuo si unguas, hoc idem
      praestat. Et spongiae rudis pombustae cinis cum liquamine ficus mixtus par beneficium facit.
      aliud. Sales triti in linteolo ligati in aceto infunduntur, et ex hoc vulnus tamdiu
      baptizandum est vel infundendum quamdiu ex eodem vulnere sanguinem eliciat. Postea vero
      transactis primis diebus quibus fervor observari consuevit, cum saniare coeperit, ervum tritum
      cum melle vulneri impone, aut lentis pulverem cum melle despumato similiter. Quae vero in
      fervore fuerint, spuma argenti cum melle trita et imposita continuo mitigat. Praefomentanda
      sunt interea vulnera aqua gelida. Etiam qui humanos morsus patiuntur, similibus adiutoriis
      supradictis percurabuntur. Si vero his accidentibus vulneribus etiam nervus forte fuerit
      vulneratus, in quo grave periculum frequenter evenit, cutis eiusdem vulneris patefactio prius
      diutius custodienda est, ad umoris ex vulnere venientis digestionem, cum ex hoc impetus et
      dolores averti possint. Frequenter etiam ferro hanc anastomosin procurare debemus. Convenit
      interea prae omnibus etiam his flebotomum adhibere, convenit etiam eos ventris purgatione
      iuvari. Aquarum sane calidarum fomenta fugienda sunt, quae putredines et indignationes saepe
      procuraverunt. Sed oleo sabinensi vel dulci tepido aut certe vetusto frequenter vulnera ipsa
      fovenda sunt. Viride vero oleum vel gremiale penitus vitandum est. Vtor attamen post
      fomentationem olei calidi supradicti sola terebinthina resina linteolis infusis et appositis,
      utilius si terebinthinae etiam euforbii quippiam pulveris admisceamus. Feminis vero vel pueris
      delicati ora corpora habentibus etiam solius terebinthinae sufficient beneficium. Ceteris vero
      ut superius comprehendi terebinthina cum euforbio. Et oleum admiscendum est, addenda etiam
      cera propolis, addendum sagapenum. Solius vel etiam lasaris aut opopanacis adiuncti rite
      beneficium attestamur. Aliud quod <hi rend="expanded">de experimentis</hi> ad nervorum
      vulnerationes adhibemus. Vivae calcis pulverem diebus canicuarlibus ex aqua marina lavamus,
      quam custodimus, huic medicamento mixturi euforbium sulphur vivum pulverem calcis lotae
      diligenter in unciis singulis, terebinthinam ceram picem in unciis ternis. Interea per initia
      curae vulnerationis cataplasmate tali uti nos convenit, ex melle aceto oleo roseo modice
      admixto cum fabae pollinibus coctis et temperatis. Post cataplasmatis vero beneficium hoc est
      aptissimum adiutorium. Euforbium cera resina in singulis libris, oleum in duabus. Sed
      euforbium cum aqua prius terimus et superioribus solutis ut moris est admiscemus. Superaddimus
      interea etiam de salibus quippiam, ut os patulum custodientes umoris noxii digestionibus
      procuremus. Nam et melanchlorus trociscus semper his utilissimus fuit cum aceto tritus et
      liquido cerotario temperatus. Sunt etiam alia adiutoria his causis aptissima sub una virtute
      varie composita, sed paucis magis et probatis uti nos convenit et quorum perseverantia
      effectum facillimum poterit procurare.</p>
    </div>
    <div type="cap" n="22">
     <head><hi rend="expanded">De vulneribus ex se sponte nascentibus.</hi></head>
     <p>Vulnera varia aut ex umorum acredine vel plenitudine generantur, aut praeeuntibus levibus
      vulneribus <supplied>quae</supplied> diversis ictibus acquiruntur. Quae imperitia medicorum
      frequenter aut adiutoriorum inopia, procurata vetustate chironia fiunt. Igitur cum vulnera
      recentia et cava fuerint, sic curanda vel replenda erunt. Mel et resinam aequa ponderatione in
      cacabo facies solvi, item addes butyri tantundem et ex hoc infusis linteolis uteris. Aliud.
      resinae pulverem ceram et adipes porcinos vel hircinos aequa ponderatione commiscebis et
      similiter adhibebis. Cum vero haec vulnera aequalia in superficie fuerint, hoc insequenti
      rectius uteris medicamento. Spumae argenti <g ref="#char2"/> VI, cerae <g ref="#char2"/> III, resinae <g ref="#char2"/> II, olei unc
      VIIII. Conficies ut moris est ad emplastri temperamentum, quo cicatrices utiles valeas
      procurare. Si vero transcendens vulneris planitiem plus excreverit caro corruptior, difrygem
      lapidem tundes et eius pulverem asperges. Aliud. Aeris purgamentum tunsum similiter adhibendum
      est. Si cacoethes temptaverit cum umore inportuno permanente et ex hoc diu vulnus a sanitate
      prohibeatur, hoc adiutorio curandum est. Plumbi purgamenta, perugine in unciis singulis, aloes
      et calcis vivae uncias binas tundes et cribellabis et vulneri asperges. Aliud. Etiam solum
      aeris purgamentum tunsum similiter adhibendum est. Si cicatricem fieri volueris, hoc
      emplastrum facies. Cerae <g ref="#char2"/> II, resinae <g ref="#char2"/> II S, turis et aeruginis uncias singulas, olei
      cyprini <g ref="#char2"/> VIII. Conficies ut moris est et impones, emplastrum probatissimum. Si nimis
      antiqua vulnera fuerint, ceram in sole liquefacito. Cui miscendus erit pulvis floris
      aeraminis, ut ad temperamentum emplastri perveniat. Vtere. Ne frequenter solvas. Quod etiam
      fasciola custodiri debebit. Nam et chironiis vulneribus hoc emplastrum facies, approbavimus.
      lepidos chalcu, cerae uncias singulas, aluminis scissi semunciam. His commixtis et temperatis
      utimur. Sunt et alia vulnerum genera, quae sui naturali morbo semper veluti madefaciendo
      serpunt loca vicina. Quae his adiutoriis percurantur. Lenticula cocta melli commixta. Et folia
      caulium cum melle similiter. Et coriandrum viride cum melle. His etiam lini seminis ex pulvere
      cocti in vino et oleo cataplasmata semper adhibui. Sic ex milii pollinibus similiter feci. Sic
      etiam hederae folia in vino cocta et cum melle trita superimposui. Fovi etiam de eadem
      coctione vulnera frequenter. Si callositas emerserit, iu qua semper est tarditas vulneribus ad
      sanationem, aeris florem coctum terimus, et ex eo pulvere vulnera sanabo. Et tithymali
      lacrimam vino et melli mixtam in vicem cataplasmatis adhibebo. Si madefactio permanserit, his
      adhibitis sales tritos cum melle imponam et desuper ficis tritis incoctis cataplasmabo. Et
      amygdala amara sic curant locis adhibita cum melle contrita. Sic porri in vino cocti eodem
      modo curant. Sic ervi pulvis cum melle. Et olivarum viridia folia in vino cocta et trita
      adhibentur. Ex quo vino prius fomentari loca suadeo. Similiter etiam ex aqua in aqua alumen
      scissum infundendumi est.</p>
    </div>
    <div type="cap" n="23">
     <head><hi rend="expanded">De igni sacro.</hi></head>
     <p>De igni sacro tractandum est, cuius multiformis est cura et diligentia. Aliter enim
      febricitantibus emergens curatur, aliter cui febres superveniunt visitatur. Nam et omnibus
      partibus corporum generaliter adiutoria similiter adhiberi possunt, excepto tamen capite vel
      facie, quorum est quam maxime causa sollicita. Vicinitatem enim appetendo ille ignis serpens
      oris aliquando vel linguae ant gutturis partes facilius pulsat vel sollicitat, et veluti
      superficiem derelinquens attemptat interiora molestius, in quibus vitae periculum formidandum
      est. Nam et <hi rend="expanded">Hippocrates</hi> hac eos sententia visitavit. Ignis sacer,
      ait, si interiora petierit molestum erit, si in cutibus perseveraverit curari potest. Ergo si
      cum febribus et in supra dictis partibus apparuerit, intra tertium diem flebotomandi sunt et
      purgandi et a cibis penitus abstinendi, si tamen virium non occurrerit futura debilitatio, in
      his ergo cataplasmata calida et fomenta umectantia fugienda sunt ignem causae et dolores
      augentia, sed levibus linimentis evocatorie curandi, quae sine gravedine possint afferre
      utilitatem. Si flebotomus sane vel cathartica certa causa praetermittenda sunt, clysteribus
      assiduis imminebo, quibus ventris purgationes competenter procurando quod flebotomo negatum
      est possimus compensare. Frigidi tactus et acres vitandi sunt. Infrigidatae enim partes
      facilius commoventur. Declinantibus vero iam febribus hoc trocisco uti consuevi omnibus iam
      temporibus apto. Spuma argenti cerussa sulphure vivo croco opio sub aequa ponderazione tunsis
      et cribellatis, et cum passo vel suco strychni temperato. Nam et euporistorum sequentium
      semper beneficia profuerunt. Butyrum cum strychni suco adhibetur, et acacia cum aceto vel
      aqua, et spuma argenti cum suco betarum vel porrorum et gutta ammoniaci cum aqua, et cimolia
      cum alfitis et strychni suco, et ova recentia incocta cum oleo, et bulborum combustorum cinis
      cum melle et oleo cyprino commixto, et cerussa cum aceto, et tus masculum cum cerussa et aqua,
      et cerussa cum suco coriandri et aceto, et vasorum fictilium pulvis cum aceto. Si sub
      cuiuslibet horum adiutoriorum minus causa profecerit, etiam cataplasmatibus adiuvandi sunt ex
      coriandro, arnoglosso, porcillaca, intiborum foliis et caulium, cucurbita contrita, malvarum
      foliis sive betarum, omnibus aut singulis aut commixtis, aliquibus mixto pane, aliquibus ex
      aqua coctis et contritis. Nam et folia olivae in vino cocta et trita et imposita saepe
      profuerunt igni sacro. Si etiam post haec ignis ille sacer adhuc insanierit et ruboris
      sollicitudo perseveraverit, iam cataplasmatibus de seminibus <del>lini et faeni graeci vel
       hordei</del> cum melle coctis imminendum erit. Adhibeo etiam loco scarifationem, adhibeo
      fomenta aptiora, et ex isdem desuper cataplasmatibus frequenter requiro beneficium.
      periculosum est et enim causa permanente adiutoriorum mutationibus variare.</p>
    </div>
    <div type="cap" n="24">
     <head><hi rend="expanded">De percussibus apum vel scorpionum aut ceterorum
      serpentum.</hi></head>
     <p>Apum percussus malvariun folia imposita continuo curant, et sesami folia vel ipsum tritum et
      appositum. Et lauri folia molliora trita cum vino potui data saepe curaverunt. Scorpionum vero
      percussus sales fricti et cum oleo contriti loco appositi curaverunt. Et cinis cum aceto
      mixtus et impositus similiter profuit. Et alium cum oleo tritum, et origanum cum aceto coctum
      et de cantabro cum aceto cocto calidus saccellus continuo medetur. Et porrum tritum impositum,
      et sardinae tritae, et murtae folia mollia trita cum salibus et apposita. Nam et scilla cruda
      trita imponitur, et statim curat. Nam et his semper potionibus liberantur. Aristolochiam
      rotundam, gentianam, murram troglodytin, bacas lauri. Omnibus tunsis ex aequo et cribellatis
      pulverem cum vino et calida identidem in tempore dabimus. Hoc etiam contra ceteros serpentes
      usi sumus. Aliud. Piperis et papaveris semuncias singulas tundes et cribellabis, ex his unum
      cocleare cum aceto dabitur. Et baca lauri cum rutae foliis viridibus tunsa cum vino aut aceto
      semper datur. Et iris illyricae pulvis cum vino calido similiter. Nam et fraxini folia cum
      vino trita dantur bene, et menta agrestis cum aceto trita et loco imposita continuo mitigat.
      generaliter omnibus serpentibus antifarmacum quercus folia aut thymi aut chamaepityos, aut
      alium in vino calido <del>aut dictamnus aut dracontia</del>, vel quod praesens necessitas
      attulerit. Opium et murram teres cum oleo roseo, et ex hoc percussum locum tanges vel nares
      cuiuscumque, et continuo non dolebit.</p>
     <div type="cap" n="25">
      <head><hi rend="expanded">De stirpibus vel ossibus vel telis ictu vel alio quolibet casu
        receptis et celatis in corpore.</hi></head>
      <p>Tithymali maioris molles et virides ex cacumine cymas tolles et has calidis in cineribus
       subicies et postquam combustae fuerint, proiectis corticibus encardia sola contundes et eorum
       pulverem alfitis ex aequo commiscebis et vino commixto patefacto orificio vulneri impones. Et
       continuo telum aut aliud quod forte diu latuerit excludetur. Aliud. Aristolochiae pulvis
       patefacto vulneri similiter imponendus est, et velocius exiliet. Sic etiam de dictamni foliis
       vel radicibus contusis velocius fieri consuevit <hi rend="expanded">secundum veterum
        dicta</hi>. Hyoscyami semen contusum una cum chalcantho vulneri appositum similiter
       operatur. Et lacertae caput contusum et impositum <hi rend="expanded">secundum fisico</hi>
       hoc idem facit. Si vero in faucibus os aut aliquid inhaeserit, aquam et oleum calidum
       contineat in ore, et spontaneum exiliet sine mora. Sunt et alia <hi rend="expanded">fysicorum</hi> beneficia
        publicata, sed <hi rend="expanded">suo et loco et tempore conscribentur</hi>.</p>
     </div>
     <div type="cap" n="26">
      <head><hi rend="expanded">De testium indignationibus vel viliis.</hi></head>
      <p>Fiervores testium vel indignationes cyminum cum melle et oleo tritum appositum curat. Et
       semen lini frictum et cum vino similiter vice cataplasmatis temperatum adhibetur. Sic faba in
       melicrato aut in vino cocta et cum melle trita operatur. Sic ex coriandro viridi cum faba in
       aqua cocto et simul trito cum melle cataplasmabimus. Sic etiam de hyoscyami foliis. Similiter
       et uvam passam enucleatam ex aequo cum nitro sic adhibemus. Et nasturcii sicci pulverem cum
       lini seminis ex aqua cataplasmabimus. Sic rutae et lauri folia viridia in vino cocta cum
       alfitis profuerunt. Et cymini pulverem mixto butyro, et resinam, ei pampinos molles tritos
       cum alfitis adhibemus.</p>
     </div>
     <div type="cap" n="27">
      <head><hi rend="expanded">De veretri hoc est naturae calisatione.</hi></head>
      <p>Veretri dolores fel taurinum cum nitro contritum curat. Et butyrum cum terebinthina ex
       aequo commixtum similiter. Et ex lini seminis pulvere et murra ex aequo, resinae quipiam
       superaddito, in aqua coctum cataplasma imposuimus. Quibus vero tumuerit, pampinorum folia
       molliora trita XXX turis et cerussae semunciis singulis commixta cataplasmabis.ante tamen ex
       aqua marina frigida fomentabis. Nam et testes ex hoc tumentes cimolia trita frequenter cum
       aqua perungues, post vero murtae siccae pulvere et murrae similiter aspergendi sunt.
       vulneribus vero in eodem caule natis lepidos cypriae pulverem confidenter aspergo. Et
       afronitri solius triti pulvis eodem modo operatur. Et alumen scissum contritum similiter, et
       murra cum passo trita similiter. Si veluti carbuncuhis innatus fuerit, lycium cum melle
       contritum suppono, frequenter per diem et spathomela temptante. Fomentandum est interea ex
       aqua de stymmatibus, in qua coqui debent aut murtae viridis aut lentisci folia aut rubi aut
       olivae aut rus syriaci. Cuius pulvis si post fomentum aspergatur continuo operabitur. Desuper
       vero de herbis supradictis cataplasmate imminendum est cum melle commixtis. Nam et vini, ut
       mellis, species praetermittenda non est. Continentia vero ciborum et ventris purgatio
       frequenter provideri debet. Quibus vero sub operimento cutis veluti exochadium fuerit natum,
       elaterii pulvere tangendum erit. Aliqui menidarum piscium capita trita imposuerunt.</p>
     </div>
     <div type="cap" n="28">
      <head><hi rend="expanded">De herniosis.</hi></head>
      <p>Hernias infantum frequentius emergentes sic curabimus. Resinam pituinam siccam, nitrum,
       cyminum ex aequo cum melle miscemus et sub emplastri temperamento imponimus, superaddita
       ligatura quae contineat medicamentum. Et uvam passam pinguem purgantes in unciis VI, nitri
       <g ref="#char2"/> I, cymini <g ref="#char2"/> II cum melle contrivimus, et ita usi sumus. Vitent hi cursus et saltus et
       haustus ventositatis conatus et ciborum nimiam praesumptionem. Aliud probatissimum. Caduci
       mali granati <g ref="#char2"/> I, gallarum semunciam, asfodeli radicis <g ref="#char2"/> I, narcissi radicis <g ref="#char2"/> I. Haec
       omnia in vino coquenda sunt et tundenda, et malaxata in panno adhibenda sunt. Hoc hernias,
       perseveranti medicamento sub ligatura, etiam veteres percuravit, et hydrocelas et sarcocelas
       et enterocelas similiter. Nam et emopoti emplastri expono maximum et probatissimum remedium.
       spumae argenti <g ref="#char2"/> VI, aceti <g ref="#char2"/> XVIII, olei <g ref="#char2"/> XII. Spumam argenti plane combures et de
       supradicto aceto restingiies et teres diligenter. Omnia simul mixta coques, agitabis spatula
       holosidera et ita ut diachylon coques, et in linteolo adhibebis diebus continuis V
       involvendo. Nam et hydrocelas et similes collectiones sine dilatione curabit. Et pilae
       cypressi tunsae et cum axungia mixtae impositae similiter profuerunt. Ramicem vero quam
       appellamus sic curabis. Cicer in pultario mittes, cum oleo viride et vino coques ut molliat
       et maturescat. Hoc teres et in aluta induces, et uteris. Prius tamem aqua frigida fove ut
       testes resiliant, et ita ut supra diximus utere.</p>
     </div>
     <div type="cap" n="29">
      <head><hi rend="expanded">De umbilicis infantum eminentibus.</hi></head>
      <p>Carnes coclearum teres et his murtae pulverem miscebis et in linteolo inductum impones sub
       fascia ut facilius reprimatur. Et anetum cum acacia tritum et ex aqua similiter temperatum
       supponendum est. Item aliud. Cocleas de arboribus lauri collectas comburimus et tritas
       imponimus, ut umbilicum in naturam propriam revocemus.</p>
     </div>
     <div type="cap" n="30">
      <head><hi rend="expanded">De diversis vitiis in ano nascentibus.</hi></head>
      <p>Difficiles in his locis causae evenire consuerunt pro accidentium qualitate. Est enim loci
       natura delicatior, quae ad omnes acerbos quam maxime contactus facile commoveatur. Nascitur
       in hoc saepissime indignatio vel fervor, fit ragadium, fit condyloma, erumpunt haemorroides,
       nascuntur exochadia, fiunt etiam syringes, frequenter etiam intestini effusio et cetera,
       quibus nunc omnibus suo ordine remedia designabo. Quando ergo indignatio vel fervor loca
       attemptaverit, pingues dactyli in passo vel melicrato infusi teruntur superaddito quipiam
       olei rosei, e quibus factum cataplasma tepidum adhibemus, superaddita tamen ligatura quae
       adiutorium continere debet. Nam etiam de musteis similiter faciendum est, sed quae piper non
       habuerint. Sic etiam de bulbis albis cum melle contritis loca frequenter commota curata sunt.
       et lycium indicum tritum cum cerotario ex oleo roseo temperato adhibuimus, cui saepissime
       sulphuris vivi quippiam triti superadiecimus. Est et hoc genus adiutorii utilissimum. Spuma
       argenti et cerussa unciis singulis, tus masculum et crocum semunciis singulis. Cum vino et
       oleo tritum et commixtum adhibendum est. Et ovi vitellum coctum et tritum cum melle et oleo
       roseo commixtum satis loca indignantia iuvat. Sic butyrum cum medulla cervina, oesypocerotum
       et tus masculum. Omnibus ex aequo commixtis ,et tritis, oleo et vino similiter temperatis
       curati sunt frequenter. Huic medicamento etiam lycium indicum admiscendum est. Si ragadium
       factum fuerit, hoc medicamento prius nos uti conveniet, ex oleo roseo trito solo in plumbeo
       vase et pistillo simili usque in pinguedinem mellis confecto. Nam et caricarum pinguium
       combustarum cinis vino tepido praelavantibus impositus prodest. Sic rosae flos et pomfolyx
       simul trita similiter aspergitur. Et molybdaena cum foliis rutae viridibus teritur et cum
       oleo murteo pingui temperatur, et similiter iuvat. Et hyoscyami foliorum pulvis aspersus
       similiter loca curabit. Sic etiam linteorum combustorum cinis cum amylo ex aequo suco
       foliorum olivae temperatur ut subpingue fiat linimentum. Quibus vero condylomata fiunt vel
       exochadia, hoc adhibendum est medicamentum. Cerae libram I, picis <g ref="#char2"/> VI, medullae cervinae
       <g ref="#char2"/> II, adipis taurini <g ref="#char2"/> VI, mellis <g ref="#char2"/> IIII, vini <g ref="#char2"/> IIII, guttae ammoniaci <g ref="#char2"/> I, turis
       masculi <g ref="#char2"/> II, murrae <g ref="#char2"/> II. Sicca cum vino teruntur et solutis calentibus commiscentur.
       alium pulverem <hi rend="expanded">de expertis</hi>, quo frequenter iuvati sunt homines, ita
       conficies et uteris post vini veteris styptici lavationem. Masticen, fimi hominis sicci
       combusti cineres, cucurbitae combustae cineres, piperis grana XI, aloen, alumen scissum,
       etiam supra scriptas species aequis ponderibus commiscebis, et uteris. Aliud. Calcis vivae
       <g ref="#char2"/> III, nitri <g ref="#char2"/> II. Vtraque teruntur et cum hominis urina miscentur, et ex eo pinguius
       facies linimentum. Quod cum siccaverit, identidem superaddes, et eodemmodo perseverando
       facilius consumentur. Exochadia specialiter consumentur sic. Chalcanthum teres et eius
       pulverem cum oleo dulci molli vapore coques, et pinguefacto frequenter loca tangantur. Nam et
       alumen umectum in vase novo coctum et tostum pulverem facito. Hoc exochadia spontanea
       frequentius ceciderunt. Haemorroides inpatientius erumpentes sic compescere vel temperare
       consuevimus. Hutyrum, crocum, cerussa, mel, ex aequo omnia commiscenda sunt et ovi albore
       temperanda et imponenda. Sic et arnoglossus trita cum aceto facit, sic ceterae species sui
       virtute similiter stypticae cum aceto contritae operabuntur. Fomentabis vero loca ex aqua ubi
       alumen scissum tritum mitti facies. Aut aeris flos excoquatur in tertiam partem, et ex hoc
       fovendi sunt ante linimentum. Nam ut etiam in tempore aliquid de fysicis adiuventur, in ea
       aqua coquendae sunt species supradictae, ubi etiam is aeger se cum haemorroides pateretur
       frequentius delavarit. Et ad supradictas species in unciis senis aquae sextarios decem
       mittes. Si vero conclusas resolvere volueris, thapsiae sucum et absinthium similiter ex aequo
       conterimus, et loca contingimus quae solemni digestione sunt impedita.</p>
     </div>
     <div type="cap" n="31">
      <head><hi rend="expanded">De syringis.</hi></head>
      <p>Eas hoc modo frequentius percuravimus. Lasar cum aceto contritum imponendo frequenter usi
       sumus. Nam et Musae trocisco omnibus approbato, in aqua in qua calcem vivam extinximus
       resoluto, imminuimus et profecimus. Qui trociscus a nobis hoc modo conficitur. Aluminis
       scissi uncias III, aloes <g ref="#char1"/> III, croci <g ref="#char1"/> S, crocomagmatis <g
        ref="#char1"/> S, chalcanthi <g ref="#char1"/> III, caduci mali granati <g ref="#char1"/>
       II. Vino omnia contrita commiscemus ut trociscos faciamus. Etiam hic pulvis nobis frequenter
       experimentum dedit ad omnes syringas et purgando et glutinando. Qui aequa hac ponderatione
       conficitur. Iris illyricae <g ref="#char1"/> IIS, ervi <g ref="#char1"/> IIS, mannae turis <g
        ref="#char1"/> IIS, lepidos chalcu <g ref="#char1"/> IIS, aristolochiae <g ref="#char1"/>
       IIS. Omnia tunduntur et cribellantur, et fit utilis pulvis cui nomen est cephalicum. Qui
       miscetur eodem modo ad linimentum, ut etiam Musae trociscus supra dictus. Quibus vero
       intestinum exierit, murra viscidiore fomentatio adhiberi debet. Et post acacia trita ciun
       aceto linimentum facit. Et cyclaminis sucus cum melle ex aequo mixtus et coctus usque in
       pinguedinem. Aliud. Ellebori albi aliquid cum aceto coxerunt. Nam et pulvis ipsius mixtus
       cerotario ex oleo roseo satis iuvat. Et hyoscyamus in aceto tritus et similiter adhibitus
       intestiniun effusum similiter reprimit.</p>
     </div>
     <div type="cap" n="32">
      <head><hi rend="expanded">De pernionibus prurientibus.</hi></head>
      <p>Pernionibus cum pruritu aquae marinae fotus satis prodest. Similiter etiam si vino calido
       styptico foveantur. Sic etiam decoctione betarum. Sic aqua ubi alumen scissum infuderis. Post
       quod fomentum cera liquefacta loca linire conveniet. Nam et ex aluminis pulvere cum hordei
       farina et vino cataplasma adhibendum est. Sic cerae et picis resolutae unctione curati sunt.
       et gluten solutum in aqua profuit liniendo. Sic olivarum viridia folia trita pro cataplasmate
       adhibita profuerunt. Sic gallae cum aceto contritae, sic vini faeces impositae curaverunt.
       quibus vero iam vesicaverint, rafanos tundes et ex eorum suco pinnae proderunt linimenta. Et
       lenticulae coctae et tritae cataplasma proderit. Et caduca mali granati in calidis cineribus
       tepefacta et trita adhibita convenerunt. Sic etiam scilla cocta similiter contrita continuo
       profuit. Quibus vero et crepuerint et vulnerati fuerint, his spuma argenti trita mixto adipe
       porcino pro emplastro apponi debet. Sic adipes anserini cum cera ex oleo tepido adhibendi
       sunt. Et coclea cum testa combusta et trita et in pulverem redacta si aspergatur continuo
       medetur. Et ervum in vino coctum contritum cum cerotario similiter curat.</p>
     </div>
     <div type="cap" n="33">
      <head><hi rend="expanded">De ragadiis pedum vel digitorum.</hi></head>
      <p>Omnes crepidines in calcaneis pix liquida inlinita percurat. Et spuma argenti cum cerussa
       et alumen scissum ex aequo contusum et vino mixtum medebitur similiter. Quibus vero clavuli
       inhaerentes molestiam fecerint, ferro subtili loca ante purganda sunt et melanthium cum lotio
       pueri tritum apponendum. Et gutta ammoniaci cum aceto trita similiter adhibetur. Et misy et
       aristolochia ex aequo contusa cum melle adhiberi debet. Hoc et rasura cucurbitae trita
       faciet.</p>
     </div>
     <div type="cap" n="34">
      <head><hi rend="expanded">De paronychiis.</hi></head>
      <p>Paronychia in initiis lana ex aqua infusa imposita curat, quae frigidiore aqua frequentius
       irriganda erit. His etiam alfita cum aqua trita adhibenda erunt. Sic et turis masculi pulvis
       cum melle mixtus medebitur, sic etiam gallarum, sic auripigmenti. Qui nisi percuraverit, non
       exiliet. Si saniem sane collegerit, locum punges. Ad eius digestionem et lenticulam coctam
       cum melle contritam superimpones. Et murtae folia viridia trita similiter cum melle
       adhibentur. Sic etiam rosarum, sic olivae folia similiter. Sic cadmiae pulvis aspersus curat,
       sic ervi, sic turis masculi. Quibus vero etiam ungues quassaverint, foliis murtae viridibus
       vel mali granati tunsis cataplasmandi sunt. Quibus sane hi aliquo forte ictu nigrescant,
       farina tritici cum pice soluta admixta curantur. Et sulphur vivum hoc cum porcinis adipibus
       tunsum et commixtum praestat. Et ne etiam ipsi ungues exiliant, lini seminis pulvis,
       similiter etiam nasturcii cum melle mixtus imponitur. Et cera sola liquefacta superimposita
       ita medebitur. Sed his omnibus adhibitis diutius perseverandum est. Calefacti etenim
       perseverantia adiutorii ungues melius gubernantur. Scabiosos veluti elefantiosus si quis
       forte ungues habuerit, vini faex sicca trita cum cerotario imposita curat. Et ficus sicca
       purgata et tunsa superimposita aeque medetur, et lapathi agrestis radix in aceto cocta et
       contrita. Et sulphur vivum cum sandaraca ex aequo tritum et aspersum continuo curat. Et
       nuclei pini purgati et triti impositi ungues <supplied>curant. Et adipes leonis cum tithymalo
        et cantharide et murra trita commixti impositi ungues</supplied> mutant. Post quorum casum
       ut meliores exeant, adipes hircorum cum lacte asinae triti imponuntur. Interea sub his
       omnibus adiutoriis ungues ipsi primo ex pice liquefacta ungui debebunt, qua et superiora
       medicamenta, ut fasciola, muniri et gubernari oportet.</p>
     </div>
     <div type="cap" n="35">
      <head><hi rend="expanded">De pruritu vel scabie totius corporis</hi></head>
      <p>Si iuvenibus hoc bene valentibus obvenerit, flebotomo prius sub gemina detractione
       subveniendum est. Item ventris purgationes frequenter insequenti adhibendae erunt. Cibis sane
       sorbilibus et dulcibus nutriendi sunt. Lavacris frequentibus uti conveniet, in quibus turis
       masculi, sulphuris vivi, nitri pulvere aspergendi erunt. Si hoc adhibito adiutorio aut
       pruritus aut scabiesperseveraverint, lapathi agrestis radix trita et cum aceto commixta in
       balneis similiter adhibenda est. Sic alumen umectum cum melle commixtum, quo linimento
       frequenter etiam in sole adhibito liberati sunt. His frequenter etiam frigida lavacra
       profuerunt. Postea oleo roseo vel lentiscino aut murteo admixto vino se utilius perfuderunt.
       scabias vero si vulneratas habuerint, myrobalanum et sulphur vivum ex aequo contusum
       cerotario ex oleo murteo liquidiori commisceo, ut levi unguento eorum in balneis vulnera
       pertractentur. His sane calidum lavacrum aquarum dulcium procurandum est, in quo supradicta
       linimenta adhibenda sunt. Nam et turis masculi et puleii ex aequo pulvis ibidem in balneis
       commode adhibetur, commodius si etiam cum vino et oleo misceatur. Sic nitrum cum vino, sic
       ptisanae sucus, qui frequenter etiam cum aceto mixtus plus profuit.</p>
     </div>
     <div type="cap" n="36">
      <head><hi rend="expanded">De maculis in corpore nascentibus.</hi></head>
      <p>Sunt quibus certis ex accidentibus maculae eorum in corporibus frequentius inhaeserunt.
       sunt enim nigrae, sunt albae veluti elefantiam aliquando annuntiantes. Quibus hoc modo
       medendum erit. Murtae foliis viridibus in unciis duabus, nitro et alumine in singulis
       contritis in balneis fricandi erunt. Aliud. Sulphuris, nitri, aristolochiae pulvis ex aequo
       contrito rum in balneis adhibendus est. Sic et gutta ammoniaci trita cum oleo profuit. Sic
       fici folia cum sulphure vivo et aceto medentur. Nam et sub sole de hac confectione curantur.
       et cyminum cum aceto tritum saepe sic profuit, quinque diebus superaddendo linimenta non
       delavatis prioribus. Sic cimolia cum nitro et bacae lauri cum aceto commiscentur. Et
       similiter ut priora medentur. Aliud. Faeni graeci pulvis, afronitrum in unciis binis, et
       alcyonium et cyminum in unciis singulis similiter cum aceto adhibenda sunt. Et ex betarum
       foliis coctis et tritis cataplasma imponendum est. Et piper cum murtae foliis viridibus
       tritum et sub sole in balneis adhibitum utrasque maculas permundabit. Saepe his
       perseverantibus maculis ad elefantiae vitium frequentius declinatum est, cui pro tempore nunc
       ordinabo remedia.</p>
     </div>
     <div type="cap" n="37">
      <head><hi rend="expanded">De elefantiosis.</hi></head>
      <p>Per initia huius passionis cum se necdum plene vitium publicaverit, flebotomandi sunt et
       purgandi frequentius. Faciemi vero in qua huius vitii plus exhorret imago,. Myrobalani cum
       aceto et oleo roseo vel murteo linimento fricare conveniet. Aquis naturalibus frequenter
       utantur et marinis lavacris. Continentia sane vini his quam maxime plurimum prodest. Cibis
       digestibilibus et dulcioribus nutriantur. Vnde lactis hi frequenter iuvantur acceptione, quam
       maxime si aquam eius accipiant, quam medici oron appellant. Nam et sucus nepetae herbae
       frequentissime hoc vitium relevavit. Et haec eadem herba par beneficium praestitit saepe cibo
       data. Et coagukim nebri, quem nos cervum lactantem dicimus, cum oxymeli ieiuno datum vel
       temperatum saepe profuit. Si his adhibitis morbus ille accrescens profecto fuerit publicatus,
       tunc neque flebotomo neque catharticis iam uti conveniet. Fieri autem non potest ut ille umor
       corruptus insanians, qui omne corpus visu horrido funestarti, his adiutoriis purgationum
       adhibitis ad interiorem originem identidem revocatus ventris vel sanguinis geminatis eff
       sionibus arceatur. Sed vomant frequentius et lactis beneficio per cibos et potiones
       enutriantur et indulcentur. Locis vero contaminatione vulneratis omnia styptica adhibenda
       sunt, quibus illa caro corrupta et effeminata valeat durari vel stringi. His frequenter xeros
       trociscus profuit, qui conficitur ex sinopide alumine scisso aerugine et cummi sub aequa
       ponderatione cum aceto dispositis. Omnia linimenta vel fricamenta quae pruritui in
       superioribus, nec non etiam scabiei convenientia significavimus, etiam his apta esse et
       utilia asseveramus. Aliqui vero etiam vipereas carnes in cibos ministraverunt. Quaternos
       digitos in mensura tam a capite quam ex cauda praecidentes, oleo et sale conditas
        <supplied>in modum anguillarum edendas apposuerunt</supplied>. Et profecerunt.
        <supplied>addes de graeco quam plurima.</supplied></p>
     </div>
     <div type="cap" n="38">
      <head><hi rend="expanded">De luxationibus vel eiectionibus articulorum quas medici exarthresis
        appellant.</hi></head>
      <p>Per initia ut moris est, primo locis exclusa revocanda sunt. Item embroce uti necesse est
       ex ervaceis pollinibus vel certe cineribus oleo sapa et ovis commixtis. Cum lanis mollibus
       infusis sucidis loca munienda sunt et pro locorum natura fasciolis continenda et
       constringenda. Si sub hoc adiutorio loca naturaliter custodita quieverint, isdem usque ad
       perfectam sanitatem imminendum nobis erit. Si vero locis avulsa aliqua adversitate locis
       propriis minime potuerint revocari, tunc adiutoriis catholicis doloribus crescentibus
       subveniendum erit, ut est flebotomus vel catharticum et cataplasmata paregorica. Quibus
       perseverantibus si doloris declinaverit inquietudo, fomentis lavacris cerotariis vel certe
       emplastris chalasticis imminendum est. Postea vero malagmatibus perseverandum est, quibus
       curata loca possint in perpetuum solidari.</p>
     </div>
    </div>
   </div>
   <div type="lib" n="II">
    <head>Liber II Logicus.</head>
    <div type="pr" n="pr">
     <p>Nunc <hi rend="expanded">secundi operis partes</hi> adgrediar, quibus prodendae
      discutiendaeque rationis delegavimus functionem. Quae quoniam oculis comprehendi non potest,
      quod officium <hi rend="expanded">liber superior</hi> occupavit, idcirco <hi rend="expanded">passiones interiora
       possidentes</hi> in hoc volumine aut accidenti bus convincentur aut prodentur indiciis.
      studio quippe veritatis, nec frustra, disputationes refugi, cum in utroque opere certis
      deprehensisque morbis remedia constitui vel curis medendo facilibus vel tuendo materiam
      vitiorum, quoniam in logico opere obscurisque periculis non opus est assertore sed iudice.</p>
    </div>
    <div type="cap" n="1">
     <head><hi rend="expanded"> De febribus.</hi></head>
     <p>Omnes acutae febres vel aegritudines, de quibus nunc dicere institui, aliquando passiones
      praeveniunt, aliquotiens consequuntur. Quas certa produnt insignia, quibus morbo rum possit
      comprehendi materia. <hi rend="expanded">de chronicis</hi> vero <hi rend="expanded">secundis partibus promissi
       sermonis</hi> expediam. Haec est itaque sub omnium veterum auctoritate febrium definitio,
      quibus etiam nos adsensum libentissime commodamus. Est nobis calor ingenitus, qui cum se in
      altioribus praecordiorum locis repentina aliqua necessitate commoverit et veluti advena
      tempestate loca vitalia naturaliter quieta turbaverit, vaporem acriorem procurat et ex
      altitudine stomachi febrium serit originem. Quae quam maxime omnibus corporum incommoditatibus
      in omnibus aetatibus, omnibus locis vel climatibus, certa ex necessitate morbis aut
      imminentibus aut praeeuntibus sociantur. Febricitantibus itaque generaliter omnibus unum
      magnum remedium, cunctorum cautum auctoritate, praecipue servire temporibus, ut pro condicione
      causarum aegri omnes adiutoriis competentibus releventur, similiter etiam cibis congruis
      nutriantur. Conveniens est profecto in utrisque aliquando incongrua bono tempore posse minus
      obficere, quam ea quae utilia iudicantur si incompetenti tempore suggerantur. Docuit enim
      natura omnium gubernatrix in initiis omnium commotionum sub quacumque sorte causarum
      advenientium, cum praesentis admonitionis tempestate naturalis ille vapor turbatus recessus
      interiores petierit et cum exteriora articulorum frigus vel tremor quassabilis occupaverit,
      tunc nihil penitus a medicis temptari vel adhiberi debere. At vero imminente declinatione,
      transactis augmentis, cum paulatim vapor ex altitudine aspirans omnia illa exteriora membra
      perfuderit, tunc adiutoriis cibi et potus competentius serviemus. Ergo quoniam aliquando sub
      certis accidentibus manifesta declarantur nomina passionum, aliquando simplex febrium imago
      visitatur, quae ventris semper constrictionem procuret, capitis dolorem, linguae asperitatem,
      aliquando insomnietates cum levibus mentis erroribus. Haec etenim ex eadem febrium origine,
      vapore naturaliter superiora appetente, praecipue capite sollicitato contingunt. Quae
      accidentia licet etiam in ceteris passionibus cum aliis signis plurimis misceantur, tamen cum
      per se sola fuerint his febribus sociata, febrium magis simplicium et infiguratarum speciem
      designare noscuntur. Ergo cum simplicium febrium causa constiterit, per initia commotionum cum
      adhuc articulos possidet frigus, manibus calidis vel vaporibus ceteris omnia membra calefacta
      contineo. Tunc etiam somnos inhibeo nihilque aliud adhiberi permittam. Cum vero ex altitudine
      vapor exiliens corpus omne calefecerit et emergens inflammatio inpatiens viscera universa
      siccaverit, tunc post clysteris simplicis beneficium etiam enemate quod ex suco lini seminis
      et oleo roseo vel chamaemelino temperatur in unciis tribus, illis igneis ardoribus
      succurrendum est. At vero quinta transacta die et primis iam temporibus aegritudinis
      refrenatis, cum sub quadam maturitate qualitas causae humanior apparuerit, tunc post augmenta
      commotionis praesentis pannis duplicibus vel triplicibus infusis oleo roseo et calido media
      eorum infundenda sunt et iuvanda, vel certe ex lini semine et hordei pollinibus cum aqua et
      oleo, ut moris est, adhibendum est cataplasma <del>ex quo praecordiorum loca iuvanda
       sunt</del>, ex quo aut ignis illius comminationes temperemus aut sudorem oportuno tempore
      procuremus. Monitum te interea volo profecto ex urinarum inspectione supradictae aegritudinis
      maturitatem sic considerare debere. Advertendum est itaque ex urinis naturali bus et
      consuetis, quantum in contrariam partem natura deviaverit, ut ex hoc quid aut praesens status
      aut futurus aegritudinis exitus allaturus sit instruaris. Est autem urina naturaliter quae
      corporis quietem et sanitatem manifestet, rubra mediocriter, subpinguis et tactu calida,
      habens naturaliter nebulas summa quam maxime appetentes. Quantitatem vero ex accepto nos potu
      advertere conveniet. Haec itaque cum inspexeris, de maturitate aegritudinis bene confidens
      adiutoriis competentibus visitabis. Superveniente igitur declinatione temporalis commotionis
      et iam prioribus adiutoriis procurata, tunc et linguae curationi et ceteris quae cibos praeire
      consuerunt serviendum erit. Aliquando etiam lexipyreta tempore cataplasmatis adhibita quam
      maxime profuerunt, quae infundere et nutrire qua infrigidare corpora ardentia videantur. Quae
      conficere hoc modo consuevimus. Spumae argenti uncias III, mellis <g ref="#char2"/> III, suci lini seminis
      <g ref="#char2"/> VIII, cerae <g ref="#char2"/> III, olei rosei vel chamaemelini libras II. Conficies ut moris est, et
      uteris in vicem cataplasmatis, commotiones competent tempore iuvaturus. His igitur adhibitis
      simplices has aegritudines sic visitare consuevimus usque in plenam declinationem, quo etiam
      lavacris adhibitis et reparare sanitatem et reparatam custodire possimus. Igitur quoniam huius
      aegritudinis species, quae solis febribus cum propriis accidentibus designatur, hac pagina
      compendiose composui, insequenti ordine acutas omnes passiones propriis cum nominibus et
      accidentibus designabo. Sumimus itaque initium de freniticis febrium acutarum necessitate
      fluctuantibus adiungentes adiutoria competentia.</p>
    </div>
    <div type="cap" n="2">
     <head><hi rend="expanded">De freniticis.</hi></head>
     <p>Freniticorum causam certa accidentia manifeste designant. Sunt enim acutae febres cum
      terribili mentis alienatione, sunt iuges insomnietates ex meningae tensione vel indignatione
      venientes, et quod speciale accidens his tantummodo manifestum est, de parietibus aut
      straminibus veluti paleas vel floccos intentius legunt. Ante omnia, ut superius praemonuimus,
      commotionum temporibus serviendum est. Docet natura nihil asperum, nulla penitus adiutoria
      admovenda, quae inportunis temporibus quam maxime adhibita nocere probata sunt. Per initia
      itaque huiusce passionis lucidum et temperatum primo cubiculum providendum est. Ciborum
      observanda continentia. Et si supradicta accidentia quibus passio publicata est intra tertium
      diem apparuerint evidentia, et si nulla nos aut aetatis aut temporis ratio removerit,
      flebotomo subveniemus, licet ad detractionem sanguinis cunctatio raro peccaverit. Cum enim
      sanguinis commodissimo elemento corpora laborantia etiam alia possunt invenire remedia,
      detracto vel amisso difficile reparantur. Ventris item si constrictum fuerit officium, per
      clysterem simplicissimum procurabo, melicratum calido oleo tantum modo admiscens, nil asperum
      neque pyroticae qualitatis adiciens. Certum est enim febricitantibus omnes iniectiones
      meningae sociari. Vini vel aceti penitus in his odor fugiendus est. Cibos umectos et leviores
      aptis temporibus ministrabo. Moneo attamen primis temporibus caput oleo roseo infundendum. Et
      si his adiutoriis contemptis passio augmenta perceperit, ut extensioribus vigiliis et febribus
      et alienationibus adhuc molestissimis terreamur, oleo chamaemelino vel anetino calido, ubi
      papaver vel lactucae semina vel mentae vel hederae sucos coxeris atque miscueris, eorum capita
      frequentius rigabis. Si vero inpatientius se iactando quassaverint, ut est omnibus
      vigilantibus accidens speciale, mollibus ligaturis fasciarum alligatos quiescere faciemus.
      minus etenim incommodi accidere poterit ex vigiliis quietis quam si inter iactationes nimias
      interceptis viribus fatigentur. Vultus eorum ante cibos aqua calida, ubi agreste papaver aut
      lactucae semen et illa cetera quae significavimus decoxeris, fomententur. Similiter etiam
      articuli eorum, lingua quoque, ex melle et oleo mixto rosaceo aut certe ex suco lini seminis
      irrigentur. Febribus etenim perseverantibus aegri plus siccitate linguae quatiuntur. Lectus
      eorum suspendendus est et ad vicem gestationis agitandus. Frequenter enim ex illa lecti
      motione velut intentis oculis et mentibus occupatis somnos his dulcissimos procuravimus. Media
      eorum consideratis temporibus oleo dulci calido fomentanda snnt, aliquando mixta aqua calida
      ptygmatibus infundenda, similiter etiam inguina eorum proprius huic quam maxime familiariter
      compatientia aegritudini. Frequenter etiam seminum cataplasmatibus media eoriun iuvanda erunt.
      iuvat interea multum detonsio capillorum et si raso capite admotis cucurbitis
      sanguinisdetractio adhibeatur. Ex hoc enim adiutorio, quantum saepe probatum est, ad plenam
      causae perducti sunt digestionem. Haec est, amice, simplex freniticorum medicina, quae naturae
      beneficiis et adiutoriis ita ordinatis competenti tempore adhibitis continetur. His etenim
      rite custoditis facilius potest aegritudo victa subcumbere.</p>
    </div>
    <div type="cap" n="3">
     <head><hi rend="expanded">De lethargicis.</hi></head>
     <p>Lethargicis et freniticis capitis est vel meningae simile sub extensione vel constrictione
      periculum. Vtrique acutis febribus agitantur, his tamen accidentibus differunt quod frenitici
      manentibus insomnietatibus et alienationibus eriguntur, lethargici vero sub simili
      incommoditate vigilia rum gravedine molestissima et falso veluti somno molestius deprimuntur.
      sunt hae differentiae sub simili sorte passionis in utrisque, ut magis plus lethargici
      periclitentur. Nam frenitici plus gravati lethargicos faciunt, lethargici vero relevati in
      freniticos revocantur. Vna est ergo et aequalis utrisque causa vitiorum, eademque etiam
      visitandi diligentia esse debebit. Sed freniticis quies et patientia indicenda est,
      lethargicis vigiliae procurandae sunt. His igitur lethargicis fotus capitis simplex adhibendus
      est, ut freniticis, exceptis herbis illis vel seminibus soporiferis. Vtrisque media
      praecordiorum similiter adiuvanda sunt. Linguae siccitas eodem modo riganda erit, aeque
      ventris officium procurandum. Caput quoque sic detractione sanguinis relevari debebit. Vno
      eodemque modo vel tempore etiam ciborum qualitate nutriendi sunt. Vnum tamen praecipue, quod
      frequentibus sternutamentis pinnae interim admonitione tantummodo relevandi erunt, acutis
      dumtaxat adhuc febribus permanentibus. Desistentibus vero caloribus, et illis gravationibus
      perseverantibus, tunc acerbis adiutoriis ptarmicoriun imminere nos conveniet, in lucido sane
      et temperato cubiculo. Articulos vero eorum unguo frequenter oleo veteri vel cucumeracio,
      mixto quipiam nitri aut piperis aut castorei. Et uncta solidius defricabo. Et si frigidi adhuc
      fuerint, etiam sinapis pulverem admisceo. Nam aliqui etiam sanguisugas fronti eorum vel
      temporibus recte adhibuerunt. Perseveranti vero gravedine et sensus occupazione demersis
      expedit accipere in modum coclearis unius cum melicrato castorei pulverem. Expedit etiam
      apoflegmatizare in oxymeli ysopi aut origani aut thymi aut puleii aut rutae decoctione. Et si
      adhuc illa sub vehiti depression capitis deponantur, etiam sinapismus adhibendus erit,
      unguentavero ex castoreo et oleo sicyonio. Iam tunc etiamodores naribus admovendi ex castoreo
      puleio origano thymo et baca lauri. Hoc et ex cornu cervino et galbano fieri commodum
      approbavimus. Haec igitur gravatis lethargicis adhibenda sunt, ubi febrium acutarum
      intervenerit necessitas, quae nos omnia freniticorum similia adiutoria adhibere compellit.</p>
    </div>
    <div type="cap" n="4">
     <head><hi rend="expanded">De pleuriticis.</hi></head>
     <p>Pleuriticorum haec est certissima definitio. Dolore insustentabili et perseveranti circa
      interiora lateris afficiuntur, febribus aeque acutis minime desistenti bus, tussi molestissima
      et sputi varia affluentia. Super quod latus iacere se tolerabilius asseverant. Compresso
      etenim loco dolente ad saniores partes demigrans pressa materia in tempore locis languentibus
      moderatur. Febrium itaque temporibus servientes adiutoria et cibos congruos adhibemus.
      cubiculum procurabo cali dum et lucidum. Melicratum ex initio ex despumato melle suggeram omni
      aegritudinis tempore ministrandum. Interea si minacia nos augmenta terruerint, retractantes
      aegrotantis aetatem temporis qualitatem provinciarum naturam, intra tertium diem flebotomo nos
      subvenire convenit. Item ventris officium procurandum est aut balano supponendo aut clystere
      simpliciore. Lateri vero dolenti ex oleo samsucino calido fomentum adhibeo, et eiusdem samsuci
      pulvere vel rutae siccae loca affatim aspergo dolentia. Post vero sucidas aut sulphuratas
      calefactas lanas appono. Variis et frequentibus ceteris vaporibus loca mitigabo, ut aliquando
      saccellis ex cantabro aliquando ex milio vel salibus calefactis, aliquando oleo supradicto
      samsucino vel rutato adiecto in vesicam, vaporemus. Adhibemus etiam ventosa rum suis
      temporibus aptissimum adiutorium. Perseverantibus vero doloribus etiam cataplasmata chalastica
      cum melle de seminibus superaddo, detrahens speciem faeni graeci, quod, ut expertus sum,
      febrientibus caput semper dolore et inflatione sollicitat. Cibos vero usque ad aegritudinis
      digestionem commodis temporibus matutinis quam maxime sorbiles ministrabo et calidos. Tunc
      enim perseverantibus febribus tempus sive adiutoriorum sive ciborum veteres fysici aptissimum
      asseveraverunt. Semper etenim naturae certa ratione vespertinae horae crassioris aeris accessu
      aegros animos ad tristitias quasdam adducunt et veluti initia comun renasci commotionum. Addo
      interea quod facilius aegritudinem refrenabis, si per dies singulos semel tantum modo cibos
      adhibeas. Sub hac igitur visitatione si necdum aegritudinis augmenta recesserint, diebus
      pluribus melicrato aut ysopum aut rutam viridem decoquam et ex hoc frequenter eos potabo.
      locis vero inpatienter dolentibus etiam escae ustiones impono. Ita etenim frequenter ad
      peripleumonicorum non permittetur aeger vicina pervenire pericula. Dolentes vero latus sine
      febribus, et ceteris accidentibus supradictis pleuriticorum remotis, quos iam non pleuriticos
      sed latus dolentes proprius appellabo, ex subiectis alia diligentia visitamus. Piper vel
      cyminum vel castoreum aut rutam siccam terentes melicrato miscentes potui dabimus. Oxyporia
      quoque adhibenda erunt. Item acopo calido commixto opobalsamo aut gleucino aut laurino latus
      ipsum est perunguendum et fricandum. Quibus adhibitis si necdum dolor quieverit, super illam
      decoctionem quam superius ordinavimus, flogmi radicem aut capparis admiscebo. Dabo interea
      etiam antidota apta frequenter pleuriticis, superaddens samsuci pulverem isdem simper
      adiutorium commodissimum. Nam et emplastra vel malagmata his saepissime profuerunt ex rutae
      foliis viridibus contritis et axungia, et cetera quam plurima quae sibi quisque in tempore
      causae probata et utilia esse cognoverit.</p>
    </div>
    <div type="cap" n="5">
     <head><hi rend="expanded">De peripleumonicis.</hi></head>
     <p>Peripleumonicos haec accidentia manifestant. Febres acutae, thoracis pondus quod etiam
      laterum sollicitet vicinitatem. Iacere se supinos non facile patiuntur, sed magis sedendo
      relevari potius attestantur. Infectas veluti quodam rubore genas habent. Anhelitum tardum et
      suspirium patiuntur. Tussiunt frequenter, sputa sanguinea et sordida egerunt pulmonis
      periculum designantia. His ergo primum lucidum et calidum cubiculum providendum est. His
      febrium temporibus serviens adiutoria et cibos moderatius ministrabo, sucos ptisanae aut
      alicae meliis quippiam habentes despumati. Melicratum faciendum est, sicuti etiam in
      pleuriticis ordinatum est, cui concoqui debet ruta viridis ysopum vel origanum, aut iris
      illyrica quae quam maxime perseveranti tussiculae facilius mederi consuevit. Si vero digestio
      sputuum tarda et difficilis fuerit ut veluti eorum viscosa quadam pinguedine praecludantur, in
      modum unius coclearis ieiunos recentis butyri frequenter eos acceptione iuvamus. Ventris
      officium assidue procurabo. Thoraci eorum^ hoc est pectori, adiutoria omnia pleuriticorum
      adhibeo tam in fomentis quam in cataplasmatibus vel ceteris vaporibus constituta. Cerotaria
      quoque ex oleo cyprino habenti sinapis polvere adhibenda sunt, quibus ad exteriores cutes
      pulmonis laborantis causa interior provocetur. Nam et ventosae impositae par beneficium etiam
      mitigando praestiterunt. In declinatione vero huiuscemodi aegritudinis emplastris et
      malagmatibus amycticis uti nos convenit, cibis pro tempore aptis et humanioribus lavacris et
      ceteris quibus post tantam aegritudinem reparare membra lassiora et roborare facilius
      valeamus.</p>
    </div>
    <div type="cap" n="6">
     <head><hi rend="expanded">De synanchicis.</hi></head>
     <p>Duplex est synanchicorum species, una quae cum tumore nimio vel indignatione gutturis et
      uvae et faucium et vicinarum partium efficitur, altera sine tumore, isdem tamen inhaerentibus
      signis vel accidentibus, quae plus periculi facere consuevit, meatus utrisque transvorandi
      difficilis fiet et de conclusione locorum vel suspirio, etiam nausiando, periclitantur. Hi hoc
      modo curandi erunt. Cubiculum maius cali dum procurandum est. Clystere acriore officium
      ventris cogimus. Et si aetas eorum adhuc calidior fuerit, flebotomo liberantur ex venis sub
      lingua apparentibus, eo sane tempore quo necessitas coegerit. Vbi enim febrium timor defuerit,
      etiam post tertium diem sanguinis detractio non negatur. Gargarismatio vero has causas faucium
      solitas frequentissime tali novimus relevari, melicrato in quo aut cantabrum coquendum est aut
      fici siccae aut gallae quassatae aut rosa sicca aut lenticula aut omfacium. Aliqua ex his aut
      certe omnia ut superius contexuimus concoquenda sunt. Nam et andronius trociscus omnibus
      medicis approbatus si cum passo vel caroeno teratur et molli pinna his locis adhibeatur, satis
      iuvat. Sic etiam de flore rosarum et alumine scisso et difryge lapide simul combusto confectus
      pulvis similiter temperatus commodius adhibetur, et cetera medicamenta, ut anthera et his
      similia anteriorum compositione probata. Interea saccellis vel fotibus, cataplasmatibus aeque
      clialasticis et paregoricis, locis faucium periclitantibus et pectoris vicinis partibus
      imminebo. Cibis vero, temporibus competenti bus, umidis calidis et tenuioribus nutriendi sunt.
      acutae enim aegritudines aliter utilius gubernari non poterunt.</p>
    </div>
    <div type="cap" n="7">
     <head><hi rend="expanded">De apoplecticis.</hi></head>
     <p>Apoplectici appellati sunt eo quod veluti ictu quodam repentino percutiantur vel quod cum
      totius corporis frigidissimi desperatione et gravedine iaceant sine sensu. Etiam haec equidem
      passio acuta est et temporalis, numquam penitus sociata cum chronicis, nimium sollicita, sine
      febribus tamen. De his igitur <hi rend="expanded">Hippocrates noster</hi>, huius professioni
      auctor, ita sic sua sententia iudicavit. Apoplecticos inquit graviter occupatos nullo pacto
      penitus curari posse. Leviores attamen, licet difficile, liberari. Huic etiam ego oboediens
      hos sic suadeo visitari ut eos quos sine sensu penitus iacentes inspexeris et nimium frigidos,
      anhelantes tantummodo, plena sub desperatione pronunties. Quos vero leviores, ut dixi, et
      aliqua sensum proprium continentes sono narium respirantes, pinna prolixiore interiora faucium
      attingendo, si fieri potest cibos aut flegmata per vomitum provocantes curare debebimus.
      sternutamentis acrioribus eorum capita commovenda sunt. Vnguentis vel fricamentis acrioribus
      et calidis omnes eorum articulos mixto nitro et pipere infundi suadeo. Extremitatem vero
      intestini taurino felle tangendam aut pulvere stafidis agriae, quam silvaticam uvam appellant.
      balanos supponimus acres et thermanticos. Consueverunt etenim his adiutoriis coacti scybala
      vel urinas vel flegmata frequenter excludere. Cognoscentibus vero et respondentibus intrepide
      flebotomum adhibebo, si tamen nimium senes non fuerint. Sucis eos ptisanae vel alicae cum
      oxymeli gubernabo, aquam calidam potui dabo. Cum vero transacto periculo praesenti ad
      paralisi, ut frequenter contingit, causa fuerit derivata, servato tempore quo de paralysi
      tractaturi sumus, etiam eorum ordinabo remedia.</p>
    </div>
    <div type="cap" n="8">
     <head><hi rend="expanded">De hydrofobicis.</hi></head>
     <p>Hydrofobicorum caiisam aliqui ex morsu canis rabiosi aliqui ex serpeiitum evenire
      asseverant. Sed has origines sollicite nos scrutari superfluum est. Occupatos etenim hoc morbo
      molesto nil iuvat originem didicisse. Igitur cum initia huius manifesta fuerint passionis,
      emergit primo quaedam vehiti inrationabilis animi desperatio repentina et frequentes
      iracundiae. Item pigrescunt ad omnia, insomnietates vel certe somnos terribiles patiuntur. His
      et stomachi gravedo cum corruptela ciborum emergit, lavacro rum inconsueta vitatio. Aerem
      serenum veluti phiviosum perhorrescunt. Vitare etiam bibendi eonsuetudinem temptant. Tum etiam
      quicquid liquidum et umidum horrent, solliciti ne forte vel aqua ab aliquo nominetur. At vero
      cum hos passio plena possederit, quantum in desideranda potione his accesserit desiderium,
      tantum timor in accipiendo geminatur. Ad haec flebotomo prius occurrendum est, si nos nulla
      prohibuerint cetera praeiudicia et, ut superius dictum est, quo necessitas coegerit tempore.
      ubi enim febrium timor defuerit, etiam post tertium diem detractio sanguinis non negatur. Item
      dabo gentianae radicis pulverem, in melicrato cocleare unum. Dabo theriacam, dabo coagulum
      leporis tritum similiter cum melicrato. Dabo etiam canum catulorum coagulum, dabo etiam
      cancrorum fluminalium pulverem combustorum. Vulnera autem eorum a plena sanatione ut possumus
      differemus, admovendo medicamenta quae debent umectare et sordida eadem vulnera faciant
      permanere. Admoveo interea etiam sanguisugas, admoveo caustica. Patentia enim diu loca
      paulatim venenosi minime umoris poterunt prohibere digestionem. Pectus eorum vel stomachum
      seminum chalasticis cataplasmatibus adiuvabo, iuvabo etiam cerotario ex aloe et mastice et
      nardino oleo temperato. Caput eorum oleo anetino vel chamaemelino tepido infundo. Vomitibus
      frequentibus et clysteribus relevandi erunt. Stomacho ventosas impono frequenter cucurbitas,
      et unguentis ex samsuci herba vel absinthio confectis praecordia perfricabo. Cogo interea et
      suadeo per intervalla ad balneas ire debere, et solii fomento calido eos posse iuvari
      asseverabo. Procurabo cibos cum soporiferis speciebus. Si in tempore non deerit, etiam
      sagapenum aut lasar admisceo.</p>
    </div>
    <div type="cap" n="9">
     <head><hi rend="expanded">De ileo, colicis, strofo.</hi></head>
     <p>Ileorum colicorum et strofu similis est omnibus doloris molestia, diversis attamen
      accidentibus separantur. Strofos est levis ventris tantummodo dolor, et levi adiutorio aut
      vaporum aut ventris expositione aut lavacrorum fomentatione compescitur. Colicorum vero
      intestini unius querella gravissima est, et frequenter lege chronica, statutis et praefmitis
      veluti temporibus commoventur, ut iam temporis magis molestiam quam vitae periculum
      reformident. Ileorum autem passio, de qua nunc nobis tractatus interponitur. Acuta est et sub
      angusto tempore periculosa. Primo quod ventris totius et stomachi ventositate tenduntur,
      vesicae inguinum coxarum et omnium vicinarum partium doloribus opprimuntur, scybalorum
      interchisione nimia conligantur. Vsque adeo ut etiam clystere frequenter adhibito non fimum
      sed ventositatem solam inutilem egerere videantur. Salivarum frequenti profluvio perseveranti
      coguntur in nausias, ut non solum flegmata vel umores sed etiam, horribile visu, stercora
      cogantur excludere. Ad haec igitur accidentia quantis possumus adiutoriis hoc ordine
      succurendum est. Vaporibus frequentibus et cataplasmatibus de cymini pulvere et sinonis semine
      temperatis immineo, iniectionibus quoque ex supradictarum specierum decoctione confectis,
      admiscens sucos faeni graeci, quibus ruta viridis decoquenda erit. Item etiam ex oleo roseo
      mixtis anserinis adipibus, aut castorei pulvere cum oleo vetustissimo, utilius si ex laurino
      vel cyprino vel gleucino temperetur. Vtimur ventosis cucurbitis ignitioribus violentius
      evellentibus. Et si adhuc doloris molestia perseveraverit, flebotomum adhibebo perseverando
      tamen fricationibus, manibus vel sabanis calidis. Scybalorum vero egerendorum causa primo eos
      chalastico clystere compello. Qui si contemptus fuerit, in secundis acrioribus imminebo,
      colocynthida decoquens suco betarum et similibus ceteris aspere provocantibus. Si vero ex
      suspicione potionis venenosae perceptae hoc evenisse cognoveris, theriacam cum vino dare
      conveniet. Ventrem provocabis ex lacte decocto quod schiston aliqui appellaverunt, in quo
      coqui facies vel dissolvi aut aloen aut scamoniam. Addes etiam adiutoria <hi rend="expanded"
       >de graeco euporiston</hi> compendiosa.</p>
    </div>
    <div type="cap" n="10">
     <head><hi rend="expanded">De spasmis.</hi></head>
     <p>Spasmus appellatus est ex tensione vel protractione nervorum et vicinorum musculorum
      cervicis quam maxime inpatienti dolore compatientis, ut etiam ad respondendum os facile
      aperire non possint. Nam sub hoc titulo spasmi variae sunt huius passionis figurae. Spasmus
      per omne corpus extensionem rigidam temporalem quidem habet sub qua ita tenduntur ut sub uno
      schemate iacentes tensione molesta et inflexibili teneantur. Quos vero pronos contractio
      habet, emprosthotonicos dicimus. Quos autem ad posteriora reclinatos, opisthotonicos
      appellamus. Haec accidentia corporibus frequenter sine febribus evenire consuerunt. Quae
      quibus supervenerint causam solvunt. Supervenientes vero febribus vitae semper periculum
      minitantur. Sed haec supradictae discretiones una eademque medicinae diligentia visitantur.
      primis diebus commodius flebotomo succurrendum est, si tamen post omnia adiutoria competentia
      minime praetermittas. Fricamentis vel unguentis omnia loca diligentius mitiganda sunt vino et
      oleo temperatis, cubiculo calido et lucido procurato. Nervis vero tensis et inflexibilibus
      fomenta vel solia ex oleo chalastico calidissimo procurabo. Cucurbitas cum detractione
      sanguinis competenti tempore adhibebo. Ventrem procurabo ex clystere simpliciore. Cibis
      congruis et digestibilibus nutrio, ut sunt ova thermapala. Buccellae candidae in aqua calida
      maturatae, frequenter etiam melicrato infusae inferendae erunt. Et si adiutoriis supradictis
      relevati etiam oris coeperint impedimento carere, malvas discoctas et minutos pisciculos
      anetino iuscello decoctos plena iam confidentia subministrabo , frequenter etiam cum embammate
      ex oenomeli temperato. Lactis his copia neganda non erit. Omnibus vero tensionibus post
      fomenta chalastica ex oleo sicyonio inunctionem adhibebo et acopa calidiora, et cataplasmate
      chalastico loca diutius mitigabo. Post clysterem vero chalasticum, expositis scybalis, enemate
      uti nos conveniet ex rutato oleo commixto castoreo. Conveniet etiam locis de salibus calidis
      adhibere saccellos. Nam et carbonibus proxime calentibus lectos et stramina calidiora
      procurabo. Cerotaria vel acopa ex oleo cyprino his frequenter adhibenda sunt. Et adipes leonum
      galbano commixti par beneficium procurarunt. Dabo etiam interea potiones huius modi. Castorei
      pulverem cum melicrato, aliquotiens piperis quippiam intermiscens. Dabo silfium cum pipere et
      melicrato similiter, dabo etiam diureticas potiones, dabo somniferas. Procurabo etiam aquarum
      naturalium beneficia calidarum. Per quae post declinationem aegritudinis his multum naturae
      eorum venire beneficii consuevit.</p>
    </div>
    <div type="cap" n="11">
     <head><hi rend="expanded">De satyriasi vel impedimento usus.</hi></head>
     <p>Satyriasis gonorroea vel priapismus, quibus similis est sub inmoderata patratione molestia,
      his accidentibus disterminantur. Gonorroea sine veretri extensione vel usus desiderio,
      spermatis affluentissima sub effusione, corpora debilitat, et per chronica tempora producitur.
      satyriasis vero ex certa corporis incommoditate, quae etiam mulieribus aliquando contingit,
      quam metromaniam aliqui appellaverunt, et desiderium insatiabile et tensionem particulae cum
      assidua patratione avidissimam facit, et licet sine febribus attamen inter acutas et
      temporales aegritudines numeratur. Hanc passionem priapismon aliqui appellaverunt. Sic itaque
      curandi erunt qui sub utriusque cognomentis aegrotant. Fricatione palaestrae per initia omne
      eorum corpus exerceo. Post identidem penitus quiescendum est. Vapores stypticos frequentius
      supponimus sub tegmine vel munimine totius corporis bene disposito. Vnguo sub vapore
      calefactum ex acacia vel hypocystide cicutae herbae suco contrita et resoluta. Tunc ipsis
      parti bus durarum superaddimus fricationem manuum vel sabanorum paulo asperiorum. Cibos
      stypticos omnes cum aceto ministrabo, vitans calidos et qui inflationem possint concitare
      corporibus. Hi etenim frequenter usum erigere venerium consuerunt. Sic etiam potus
      subministrandus erit. Sed tamen omnia haec mediocriter et rarius exhibenda sunt, ut ex hoc
      veluti famem vel sitim procurare possimus. Si vero passionis huius molestia diutius
      perseveraverit, ut et tensio et desiderium inpatientissime protendatur, lamminam plumbi
      renibus et partibus vicinis appono. Nam et ventosis cucurbitis assiduis eadem loca fatiganda
      sunt. Dropaces quoque imponendi erunt. Ab omnibus carnosis cibis et multum nutrientibus
      abstinendi sunt, ab odoribus bonis vel thymiamatibus , ab aspectu vel communione pulcrarum
      penitus figurarum, ut neque tangendi neque visendi eis copia praebeatur. Quibus vero aut
      aetatis vergentis defectione aut morbis locis residentibus veluti partes frigantes usus
      venerii officium pernegarint, tunc ita contrario his adiutoriis famulabor. Convenit exercitio
      uti mediocri, convenit in modum palaestrae manibus fricari femineis, molli et delicata virtute
      innitentibus. Fricationibus inquam quam maxime loco rum inferiorum inguinum et femorum
      unguentis calidioribus et mordentibus nitri vel piperis vel euforbii vel similium specierum,
      quae erigendo vaporem desiderium vel usum venerium valeant ministrare. Etiam ex his dropaces
      adhibebo renibus vel inguinibus, et eosdem balanos. Cibis calidioribus utar inflantibus vel
      erigentibus membra frigentia, ut est vinum boni odoris vel oenomeli alica amylum, pinus
      nuclei, porri erucae bulbi, ova recentia etiam et similia quae per potiones accepta virile
      semper officium reparaverunt. Reparatum est et pipere, satyrio et scinco et erucae semine,
      etiam ceteris adiutoriis par beneficium ministrantibus, quae quam maxime <hi
       rend="expanded">in libro fysicorum</hi> commodius disponimus. Interea eos quiscere convenit non
      solum noctis spatio verum etiam diei, uti plumis et mollioribus opertoriis vel straminibus
      convenit. Interea puellarum speciosarum vel puerorum simile servitium procurandum est. Vti
      sane lectionibus animum ad delicias pertrahentibus, ut sunt Amphipolitae Philippi aut
      Herodiani aut certe Syrii lamblichi, vel ceteris suaviter amatorias fabulas
      describentibus.</p>
    </div>
    <div type="cap" n="12">
     <head><hi rend="expanded">De cardiacis qui etiam diaforetici.</hi></head>
     <p>Licet quam plurimorum sententiae ita definierint, sicuti haec eadem professio nominis
      attestatur, cordis vitio hanc aegritudinem fieri, eis ego attamen non facile adcommodabo
      consensum. Numquam etenim claruit indicium manifestum quod attemptari in aliquo naturam cordis
      intellegeremus. Est autem totius corporis et virium plena resolutio quam cardiacam diaforesin
      appellamus. Quam sudor viscosus et frigidus perseverans interemptis viribus manifestat,
      praeeuntibus attamen acutis febribus et flammarum interiorum ardoribus, quem aliqui causon
      appellaverunt. Haec igitur passio frequentius iuvenibus quam ceteris aetatibus evenire
      consuevit, in augmento aegritudinis hoc est circa diem sextum et quam maxime eo tempore quo
      aestas calidior incanduerit. Licet ergo in omnibus generaliter praemonuerimus ad malarum
      aegritudinum necessitates gubernandas temporibus serviri debere, attamen magna vi et periculo
      interposito dum sudoris illius emerserit iniquitas cum virium defectu et ex eo praesens vitae
      periculum, tunc confusis et praetermissis temporum rationibus adiutoriis circumvallantibus
      imminemus, et nunc cubiculum frigidum nunc lectum straminibus veteribus lineis dispositum,
      nunc flabella <supplied><gap/></supplied> nunc quoque pannos nardo et vino infusos praecordiis
      eorum inordinate imponimus. Cataplasmata vero frigida et styptica imponenda sunt eorum
      praecordiis strychnum aut aizoon aut rubos aut thebaicos dactylos aut caducum mali granati vel
      oenanthes habentia. Certissimum est etenim singularum specierum quemquam medicum bene merita
      cognoscentem etiam temperiem vel commixtionem adiutoriorum posse disponere. Faciem ergo eorum
      ex pusca frigida vel vino styptico fomentabo. Pulveribus aspergo membra sudantia murtae vel
      rosarum foliis siccis contusis et cribellatis, gypsi naxii, mannae turis, gallarum, omnibus
      singulis tunsis et commixtis cum vino styptico vel eius faecibus. Simul mixtis odoribus bonis
      vel thymiamatibus vires labentes et membra deficientia reparabo. Articulos eorum oleo
      cucumeracio vel nimis vetusto, mixto pulvere nitri vel piperis, pyrethri vel adarces, vel
      urticae seminis defricabo vel infundo, quo calorem ingenitum emorientem reparare quatenus
      valeamus. Nutriam sucis modicis sed frequentioribus, frigidis tamen, quibus sudoris feralis
      nimietate vires emorientes exsuscitem. Nutrio potando, ut potero, nutrio similiter per
      clysterem vel alicae vel ptisanae sucis, ut supra dixi, in quibus ungulas porcorum usque in
      plenam earum decoctionem concoqui suadeo. Aquam frigidam similiter per intervalla
      subministrabo, et si aetatis adhuc vapor calidior coegerit, nivatas non aspernabor.</p>
    </div>
    <div type="cap" n="13">
     <head><hi rend="expanded">De cholera.</hi></head>
     <p>Cholera passio molesta sub angusto tempore sollicita omnibus acutis aegritudinibus velocior.
      nam haec sub unius diei spatio frequenter, ut experti sumus, vitae terminum fecit, dum
      subitanei vomitus, ventris quoque innumerae effusiones, sub dolore nimio praecordiorum vel
      totius corporis interiorem omnem saepe substantiam effuderunt. Est etiam hoc simile in
      diarroea pericuhim, sed eo distat quod diarroici sola ventris molestia et sub longo tractu
      temporum aliquotiens fatigantur, cholera vero ex utrisque effusionibus saepe et sub angusto
      tempore nomine pernecavit ergo cum interiora praecordiorum umorum minacium prius occupaverit
      conglobation, ut thlipsis vel angustias, nimios quoque dolores efficiat, tunc nos aquam
      calidam in tempore porrigentes per vomitus eis procurabimus digestionem. At cum se tandem
      eorum impetus torrens et repentinus eruperit ut ex utrisque terribilis effundatur, sic si
      possumus ita praesens periculum removemus. Oleo calido omne eorum corpus infundamus, articulos
      fasciolis adstringamus, nervos omnes et loca contrahentia lanis infuses eodem oleo calidissimo
      muniamus. Vtimur quoque etiam cerotrario ex nardino oleo vel cyprino aut glaucino aut irino
      temperato. Si vero interceptis viribus plena fuerit desperatio, odores vel thymiamata his
      propter reparationem adhibebimus. Cibos dabimus competentes, sucos lentis cum aceto, ova sic
      apala, uvam fabriciam, buccellas mero infusas, ungulas porcorum vel iuscellum gallinarum.
      concoques strychnum vel aizoon aut rubum. Dabo potum frigidum, dabo nivatam, columbos matri
      subductos. His is etiam perdices eodem modo convenit ministrari. Cataplasmata vero omnia
      adhibenda sunt quae diaforeticis ordinata sunt. Febribus vero interpositis consideratis
      temporibus serviendum est. Intentius tamen effusionum sollecitudini militabo, in quibus saepe
      etiam sanguinis supervenientis effusio vitae periculum procuravit.</p>
    </div>
    <div type="pr" n="pr">
      <head>(<hi rend="expanded">Pars secunda</hi>).</head>
     <p>Transactis acutis passionibus quae sub certa lege aegritudinum propriarum aliqua febribus
      comitantibus publicatae sunt, ad chronica descendimus, quibus aliquando febres supervenientes
      sub longo tractu passionum veluti temporales commotiones assimulant <supplied>quam medici
       epithesin appellaverunt</supplied>. Etiam in ipsis ordinem dispositum custodientes initium
      nunc de capitis querellis vel accidentibus sortiemur.</p>
    </div>
    <div type="cap" n="14">
     <head><hi rend="expanded">De querellis capitis.</hi></head>
     <p>Querellae capitis variis frequenter ex accideutibus superveniunt, ut aliquando de vapore
      aliquando de frigore vel de ceteris rationibus accidere videantur. Igitur quando de vapore
      dolor insederit capiti, tunc accidente illo dolore cum vapore quodam et venarum inflazione
      concutitur. Tunc oculi sanguinei, tunc etiam insomnietates nimiae procurantur. His gremialis
      olei infusio adhibenda erit. Quae si forte minus dolorem compescuerit, oleum roseum adhibemus.
      cuius si copia defuerit, gremialis supra dicti quattuor partibus rosei una erit et aceti una
      admiscenda. Si vero maior vis vaporis frigidiora exegerit adiutoria, superaddimus oxelaeo aut
      polygoni sucum aut arnoglossa aut portulacae aut uvarum inmaturarum. Quiescere autem debebunt
      locis frigidis, quorum pavimentis spargenda erunt folia viridia aut rubi aut murtae aut
      hederae, quae et grave olentia non sint et competenter infrigidare sufficiant. Si vero de
      frigore caput fuerit inquietatum, tunc gravedo quaedam cum torpore venarum et interceptione
      contingit, tunc effusio lacrimarum, tunc falsi somni graves et insuaves existunt. Hos anetino
      oleo vel rutato calido conveniet fomentari, et si superaddi aliquid adiutorio debere caloris
      adverteris, aut agrestis cucumeris radix aut euforbium vel certe castoreum superaddendum est.
      nam et laurinum oleum vel irinum vel gleucinum similiter adhibendum est. Quibus autem
      exhalatione inferiorum, quam anathymiasin appellamus, caput fuerit sollicitatum, tunc ille
      dolor per intervalla subcutiens cum saltu quodam venarum caput sollicitat. Tunc quam maxime
      vertigines, tunc oculorum obscuritates emergunt, querellis attamen aliquibus pulsantibus etiam
      et praecordiorum loca. His ergo primo ventris purgatio procuranda est et cubiculi temperies
      providenda et ad relevationem eius post cibos vomitus provocandus et sternutamenta frequentia,
      si tamen nullum febrium indicium intervenerit. Caput vero oleo dulci calido adiuvandum est,
      cui aceti quippiam misceri debebit, ut illius supervolantis ad superiora vaporis inquietudo
      aliquatenus reprimatur. Somni arcendi sunt diurni quam maxime et ciborum prohibenda
      praesumptio. Frequenter enim haec vitia indigestionis causa emergente contingunt. Nam et
      doloris tunc aliquando nimietate subita vocis interchisione periclitantur. Quibus hoc pacto
      subveniemus, si eo tempore vomentibus, post continuo eorum auribus oleum irinum vel anetinum
      vel nardinum infundatur, capiti etiam ex his fomenta calidiora exhibeantur. Si vero ex vini
      potione caput fuerit dolore pulsatum, quod natura vini frequenter evenire consuevit, ea
      conveniet adhiberi quae is adhibentur quibus ex anathymiasi caput fuerit inquietatum. Olei
      etiam rosei fomentum est applicandum. His lavacra serotina permittenda sunt, somni vel
      quiescendi patientia procuranda. Tunc cibi competentes, ut ptisanae sucus et ova recentia,
      panes mundi ex aqua calida, caules decocti, aquae calidae potio et lactucarum beneficium
      frigidarum. His etenim adiutoriis adhibitis vaporis ad caput ascendentis deprimi inportunitas
      consuevit. Sed quoniam his causis aquae calidae potionem diximus beneficium ministrari,
      frequentius intendendum est ne ex ea resolutio stomachi procuretur. Quae si evenerit, tunc
      apiorum vel cydoniorum decoctione vini species imitanda est, quae stomachum valeat reparare.
      omni modo dactyli omnes vitandi sunt. Specialiter enim naturae suae contrarietate caput
      inquietare consueverunt. Sin vero somni suavis potiti non fuerint, tunc ad lavacra calida
      protinus festinandum est, in quibus ore aquam calidam in cellis calidioribus sustinentes
      vaporem omnem transigant lavacrorum. Si ad ciborum continentiam, frequentiam lavacrorum et
      cetera supradicta adiutoria minus fuerint relevati, olei tunc rosei ulterius adiutorium
      evitandum est et chamaemelini vel anetini est beneficium appetendum. Si vero causis veluti
      incertis caput doluerit, fronti linimenta haec superadhiberi suadeo omnibus superioribus
      adiutoriis observatis. Cornu cervini combusti cinis cum oleo roseo contritus fronti adhibelur.
      nam et lapathi folia viridia cum gallarum pulvere trita et ex aqua similiter inlinita
      iuvabunt. Sic iris illyricae pulvis cum aceto inlinitus praestat. Et ellebori albi pulvis
      mixtus cerotario olei rosei in fronte impositus, et acaciae pulvis mixtus similiter cerotario
      sic medetur. Item etiam hemicraniis haec sunt adiutoria adhibenda. Sinapi tritum, et urticae
      semen ex aequo cum aceto terentes saepe adhibemus. Nam et euforbii quippiam superadiecimus,
      quibus de frigore nimio causas doloris intelleximus commoveri. His etiam gargarismata
      frequentissime profuerunt ex decoctione pyretri, cuius vapor naribus si hauriatur continuo
      medetur. Et fumigia eodem modo iuvare cognovimus, si melanthium cum fimo bovis vel asini
      carbonibus impositum naribus hauriatur. Nam et unguenta haec, ut experti sumus, capitis
      dolorem sedant. Oniscos quos porceliiones appellamus, si in oleo decoqui facias et ex eo
      tepido caput infundas. Sic peristereon herba oleo infusa medetur. Et si storacem oleo resolvas
      tepido et ex eo caput infundas, multum iuvabit. Sunt et cetera adiutoria polyploca quae
      multarum specierum congregatione compecta sunt, ut trocisci diversi, emplastra vel antidota
      vel cetera quae ex variis virtutibus componuntur, sed haec magis facilia adiutoria adhiberi
      suadeo, quae sufficere arbitror causis supradictis capitis et querellis. In dialimmate vero
      hoc est intervallo temporis quo causae vel passiones chronicae publicantur, cum quiescente
      dolore causa latet, dum commotionibus vehiti transactis aeger sollicitus alias iterum
      reversuras attonitus formidat, tunc is catholicis adiutoriis imminendum est, quibus secundum
      naturam sanitatem reformando securus confidat commotiones minime profecturas. Ergo omnibus
      querellis vel causis capitis indifferenter hoc temporis intervallo uno eodemque modo haec est
      cura et diligentia ministranda, omnibus hic modus est impendendus. Vini continentia
      supradictis omnibus querellis capitis prodest. Lactis aeque similiter acceptio fugienda est,
      quam maxime si cum febribus doleant. Nam et dactylorum omnium multo magis. Ventris purgatio
      frequentissima procuranda est, fricatio totius corporis quam maxime inferiorum partium femorum
      vei surarum, quibus exercitio calefactis ex superioribus causam omnem devocare valeamus.
      apoflegmatismos quibus caput purgandum erit convenit adhibere. Convenit de naribus vel ex
      fronte sanguinis eos detractione relevari. Nam et post rasuram capitis cucurbitas cam
      scarifatione saepe adhibuimus. Cui <supplied>et</supplied> emplastrum infra scriptum convenit.
       <del>emplastrum capitis longa doloris valitudine laborantis in dialimmate. Ficus pinguis in
       vino infundes <g ref="#char2"/> VI. Lasaris drachmam I, sagapeni dr. I, storacis dr. I galbani dr. II omnia
       contrita fico commiscebis et uteris pro cataplasmate praecalefacto capiti post rasuram
       novaculae.</del> et frequentius etiam sanguisugas applicari conveniet. At ego in hoc ordine
      curae etiam cycli beneficia non aspernabor omnia paene vetusta vitia percurantis, si tamen
      recto ordine peragatur, ut ieiunia in tempore vomitus ex radicibus, salsis aliquando
      perceptis, paroptesis, dropaces, sinapismi secundum usum et auctoritatem veterum adhibeantur,
      omnibus attamen propriis temporibus custoditis, ciborum quoque qualitatibus et ponderibus
      moderatis. Vtilia tamen esse suadeo etiam aquarum calidarum naturalium beneficia. Peracto
      igitur cyclo aliqui ieran adhibuerunt quam Graeci picran appellaverunt, aliqui arteriotomian,
      aliqui etiam cauteres, ut ex his omnibus adhibitis confortent supradictarum causarum sanitatem
      fuisse plenam capiti reformatam, ne variarum curarum vel beneficio rum merita confutentur. Sed
      quoniam aliquando aut aegrotantium inpatientia aut inperitia medicorum aut certe dum causarum
      magnitudini adiutoria non sufficiunt competentia, minime percurantur, et ex eo ad epilempsin
      supradicta capitis vitia devolvuntur, his etiam quae nunc possumus remedia vel adiutoria
      componamus.</p>
    </div>
    <div type="cap" n="15">
     <head><hi rend="expanded">De epilempticis.</hi></head>
     <p>Variis nominibus haec passio pro sui magnitudine nuncupata est. Nam cum sit sola capitis
      causa, epilempsis appellatur eo quod statum sensus penitus alienet et quod mens propriae sedis
      extermina gravius attemptetur. Vnde antiquiores sub cuiusdam religionis imagine sacram
      passionem nuncupaverunt. Hos interea ante commotionem aliquando certa signa praeveniunt,
      aliquotiens casus occupat repentinus, quos ni hac passione violentius exagitari cognovimus. Hi
      ergo commotionibus imminentibus nunc sua membra gravari praesentiunt, nunc crebris
      oscitationibus resolvuntur et ad omnes motus pigriores fiunt. Tunc etiam oculos terribiles
      habere incipiunt, tunc stridor consequitur dentium cum praecordiorum tensione. Distenti vel
      contorti cadescunt, diutius colliduntur. Tunc omnium musculorum vel nervorum spasmis et
      saltibus confringuntur , et vocis articulatae quadam confusione sonos magis et ululatus
      excludunt, ore et naribus exsecrabiliter spumant, et veluti dormientes cum sonitu pectoris
      gravius comprimuntur. Desistenti bus vero commotionibus praeteritorum omnium inmemores fiunt.
      his licet difficile pro causae magnitudine et pro ipsius professionis compatientia adiutoria
      quae competentia didicimus vel exercuimus non negantur. In initiis ergo huiusce passionis
      frequenter eos vomere compellam, sternutamentis etiam. Provocatis eorum capita commovebo,
      ventrem his acri clystere procurabo. Frequenter adhibebo flebotomum semper huius causae
      competens adiutorium. Temporalibus vero in commotionibus ora spumantia molli spongia detergam,
      membra sollicite continebo spasmis commota vel saltibus, et lanis quae frequenter in ipsis
      commotionibus contorquentur infusis oleo sicyonio calido fovebo correcta. Pinnas admovebo
      nitro et oleo infusas, ex quibus faciles vomitus procurabo. Poterunt etenim ex hoc aut cibos
      aut pinguia flegmata digerentes velocius relevari. Exceptis tribus diebus, quibus est in
      principio curae ieiunium indicendum, sucis tantummodo nutriendi erunt. Aquam solam calidam
      bibent. Hydromeli, vel apiata si fuerit, non negetur. In hac enim sollicitudine vini penitus
      praesumptio prohibenda est. Quiescentibus itaque commotionibus una cum accidenti bus suis,
      ciborum humanior ordinatio, simplex attamen et digestibilis ordinanda erit. Iam fricari vel
      exerceri debebunt, usus tamen veneris penitus inhibendus. Solis calor et balnearum calidarum
      vapor arcendus est. Cucurbitarum beneficia cum sanguinis detractione capiti adhibenda
      ordinamus. Ordinabo dropaces, ordinabo etiam sinapismum, et omnem cursum cyclicum adhibendum
      esse suadeo. Item escae locis imponendae sunt ustiones, arteriotomiae faciendae, quibus forte
      si possumus funestae huius passionis perseverantiam removeamus. Huius etenim causae
      magnitudini maiora sunt et frequentia adiutoria providenda. Nam quam plurimi sapientiores
      etiam fysicorum adiutoria providerunt, in quibus, ut etiam nos in <hi rend="expanded">nostro
       libello fysicorum</hi> comprehendimus, magna et veluti religiosa remedia procurarunt.</p>
    </div>
    <div type="cap" n="16">
     <head><hi rend="expanded">De scotomaticis.</hi></head>
     <p>Scotomaticorum et epilempticorum paene similis est in isdem casibus sollicitudo. Simili
      mentis confusione alienantur, quantitate causae et magnitudine accidentium sola
      disterminantur. Iuvenibus haec quam maxime et otiosis frequenter evenire consuevit. Contingit
      etiam qui haemorroidarum sollemnes evitaverunt digestiones. Curae eorum licet epilempticorum
      sola sufficiat, tamen hoc ordine visitandi sunt. Cum ergo commoveri coeperint, manibus eos
      continebo, auribus eorum exclamabo, easdem fortius defricabo, capillos evellam ex temporibus,
      odores naribus admovebo, ex puleio tunso vel origano aut sinapi cum aceto mixto procurabo
      sternutamenta. Cibos in tempore competenti leviores dabo, et cetera omnia quae epilempticis
      ordinata sunt adhibenda erunt. Vnum superaddo quod hos frequenter ellebori acceptio
      liberavit.</p>
    </div>
    <div type="cap" n="17">
     <head><hi rend="expanded">De maenomenis</hi></head>
     <p>Sunt certa insignia quae maenomenos produnt. Primo ut cum sint sine febribus, caput sibi
      graviter dolore asseverent, sonitus su.arum aurium expavescant. Cum autem commoveri coeperint,
      aliquando cum hilaritate commoventur, aliquotiens irascuntur. Hos sollicite custodire
      conveniet et eis flebotomum adhibere. Item post totius corporis varias purgationes fomentandum
      est caput eorum oleo nardino. Et ordinandum est ut frequentius vomant, et cibis levioribus ex
      aqua calida nutriantur. Alienationes vero eorum si cum risu fuerint, terroribus coercendi
      erunt, furorem vero mollioribus blandimentis lenire conveniet. Interea eos ligaturis commodius
      custodiemus. Cubiculum eis in inferiori bus procurandum est, ne per commotiones praecipitio
      decipiantur. Caput eis post fomenta olei nardini vel chamaemelini radendum est, item etiam
      scarifandum. Convenit interea etiam sanguisugas adhiberi. Transactis vero commotionibus et iam
      quietis passionis temporibus, ordo eis cyclicus ordinandus est, ut ex eo magnum beneficium
      consequantur. Et si post haec adiutoria causae vel commotiones adhuc in suo statu
      permanserint, ut in illo nil asperius afferatur, ea quae sunt prius adhibita identidem
      repetantur. Si vero plus fuerint alienati et augmenta causae concreverint, incisio venarum in
      capite et ustio celebrando est. Danda iera, dandum elleborum et cetera quae epilempticorum
      curis ordinata sunt. Hanc curam etiam entheasticis adhibere debebimus.</p>
    </div>
    <div type="cap" n="18">
     <head><hi rend="expanded">De melancholicis.</hi></head>
     <p>Accidentia melancholicorum haec manifesta sunt. In principio causae salutis suae
      desperatione primo proponentes mortis desiderium frequenter coguntur in lacrimas, et deserta
      loca potius appetentes hominum incipiunt vitare consortia. Aliquando rursus suam sententiam
      redamnantes vitae solatio delectantur. Circa praecordia vero de assidua inflatione queruntur,
      et cum sudore totius corporis inportuno frigidos articulos saepissime patiuntur. Privari se ob
      hoc etiam viribus naturalibus asseverant. Indigestione frequenter stomachi fatigantur, ructus
      suos varios et insuaves perhorrescunt. Color eorum nigrior fiet, et interiorum viscerum
      frequentius doloribus attemptantur. Vnde omnem curam quam maxime stomacho delegabo, fomentis
      vel cataplasmatibus chalasticis imminendo.ventris officium prius inoffense procurabo, quo
      facilius etiam catharticis depurgentur. Palaestra vel gestationibus solidius exerceantur. Vini
      veteris et bene olentis accipiendi copiam praebeamus. Cibos aptos stomacho maturiores et
      largiores convenit ministrare. Declinantibus vero doloribus absinthii pontici decoctione
      iuvandi sunt. Et aloes pulverem ieiunis in modum unius coclearis in melicrato dabo, similiter
      etiam et picran. Si his adhibitis causa minorata non fuerit, flebotomum sub gemina detractione
      adhibebo. Vomitus eis cum radicibus frequentius procurabo, etiam elleborum inter cibos
      aliquando dabo. Misanthropis vero et adhuc hominum societatem fugientibus longas indico
      peregrinationes, et aut marina aut naturalia lavacra calidiora exhibebo frequentius.</p>
    </div>
    <div type="cap" n="19">
     <head><hi rend="expanded">De paralyticis.</hi></head>
     <p>Paralytici multis ex causis fiunt. Etenim aut ex se haec passio nascitur aut praecedentibus
      aegritudinibus comparatur. Quae gravior et difficilior fiet, qua de praefatigatis corporibus
      consequitur. <supplied><gap/></supplied> itaque si odoratus paralysin passus fuerit, caput
      prius est detondendum, dehinc oleo sicyonio fomentandum, praecedentibus interea fricationibus
      calentium sabanorum. His cucurbitae ventosae sunt imponendae, et apoflegmatismis competentibus
      medendi frequentius. Sternutamenta assidue procuranda sunt ex odoribus acrioribus, quibus
      facilius possit pressa altitudo cerebri suscitari. Nam et alia naribus eorum supponenda sunt
      ex vivo sulphure vel castoreo temperata cum aceto. Cynicos spasmos praeterea, qui ex oris
      vicinitatis molestia linguae et vocis officium frequenter intercipit, propriis curis
      corrigendus erit specialiter, gargarismatiis ysopi thymi sinapis cum oxymeli. Cibis
      salsioribus nutriendi sunt et catharticis assidue relevandi. Si sub hac sane diligentia parum
      medicina profecerit, venam eis sub lingua secabo. Nec non etiam tardas confusasque eorum
      locutiones sub disposita provocatione compello, timores incutendo ignis aut serpentis, ut
      correctiorem vocem tandem cogantur expromere. Caput eorum liquido cerotario frequenter infundo
      ex castoreo peucedano et oleo laurino vel irino temperato. Potionem ieiuno dabo ex castorei
      pulvere in modum coclearis unius cum melicrato. Dabo ieran ex more, dabo et theriacam tempore
      competenti. Si autem frigoris causa paralysis obvenerit, ut plena pars aliquando corporis
      attemptetur, fricatione calida cubiculo tepefacto et acopis bene olentibus imminebo. Conficio
      interea ex ruta viridi aut marrubio aut artemisia oleum non solum ad unguendum verum etiam ad
      lanarum infusionem, quibus membra post curam semper calidissime munienda sunt. Cucurbitas
      interea locis pinguioribus admovebo. Aquis chalasticis fomentabo ex puleio nepeta iri illyrica
      ibisco vel seminum decoctionibus. Acopa vero adhibebo ex pice resina pipere vel euforbio
      adarce et oleo laurino coniectura medici temperata. Exercitiis competentibus membra recolligo.
      frequenter ieran his dare convenit. Quibus vero sine sensu partes attemptatae deriguerint
      hiemis tempore aetate senili laborantibus, unguenta haec adhibenda erunt, ex scilla et
      euforbio thapsia pyrethro adarce et oleo glaucino. Si loca emarcuerint diu hoc morbo vexata,
      cucurbitas dropaces lavacra et cetera adiutoria similia post cibos adhibebo quam maxime.
      significo praeterea aliquando paralysin per solutionem obvenire membrorum, aliquotiens per
      contractionem. Et quoniam haec accidentia sibi invicem contraria non una diligentia visitanda
      sunt, eorum nunc curas determinabo. Collecta igitur membra et causae vi repentina contractione
      minorata omnibus chalasticis adiutoriis resolvenda sunt, mollibus manuum fricationibus et
      unguentis ex diversis adipibus et medullis quae possunt loca contrahentia relaxare. Vtor
      fomentis similiter aquarum chalasticarum ex seminum decoctione et althaeae radicibus. Indico
      interea solam aquam calidam esse potandam, sane concedendum est aut apiatam aut hydromeli.
      resoluta vero membra omnibus stypticis adiutoriis et frigidioribus colligenda sunt, siccis
      fricationibus, unguentis quoque mordentibus ex oleo cyprino vel calce viva euforbio castoreo
      adarce et similibus ceteris temperatis. Nam et ligna iacentia subinde eos suadeo debere
      transcendere. Sane si pes ex hac resolutione dimissus usum penitus denegaverit, lamminam
      plumbi prius unciarum trium articulis eiusdem pedis admovebo, in tertio die uncias singulas
      superaddens. Hoc diebus XL servabo, ut illam ponderationem quae eo tempore creverit usu
      noverint sustinere. Post vero simili detractione plumbi super addita detracturus sum, quo pes
      ille qui ut colligeretur pondera sustinebat, eadem subductione relevetur. Interea cotidie
      horis matutinis lammina detracta unguentis et ceteris adiutoriis imminebo. Hoc vitium
      plerumque etiam in oculis evenisse videmus. Nam pthisis et mydriasis certissima paralysis
      oculorum est. Pthisis ex contractione vel deminutione pupillae contingit, ex dissolutione vero
      vel resolutione pupillae mydriasis, quam medici platycoriasin appellaverunt. Diversis igitur
      earum accidentibus diversae curae disponendae erunt, ut altera fomentis et inunctionibus
      stypticis et constringentibus colligatur, altera chalasticis omnibus et nutrientibus
      relaxetur. Sed de utrisque difficilis est mydriasis. In omnibus etenim generaliter causis
      frequenter facilius constricta resolvimus quam resoluta constringimus. De aquis vero
      naturalibus certissimum est quoniam dulcia seraper et calida lavacra corpora relaxarunt,
      naturalia vero salsa vel bituminea vel sulphurea relaxata corpora collegerunt.</p>
    </div>
    <div type="cap" n="20">
     <head><hi rend="expanded">De catarro.</hi></head>
     <p>Omnis catarrus sollicite visitandus est, cui origo de capite est et principium. Derivatio
      etenim ex eo defluens per varias arterias continuo infundit quae attigerit loca et sui
      perseverantia neglecta debilitat. Nam sub tribus differentiis ex hoc causae fiunt. Fit in
      naribus cui nomen est coryza, fit in faucibus qui dicitur branchos, fit in thorace, qui si diu
      permanserit et pulmones invaserit, pthisin penitus insanabilem facit. Non praetereo interea
      quod ad inferiora cum se praeceps demiserit secum trahens vi et pondere materiam vitiorum,
      laesis frequenter praecordiorum vitalibus locis aliquas passiones transitu infigit et tandem
      desperata pedum loca occupat difficile removendus. Sed quoniam prius omne corpus inquietat, et
      vekiti quoddam pondus ciun dolore omnes particulas corporis sine febribus apprehendit consensu
      eiusdem reumatis descendentis, capite quam maxime prius similiter sollicitato, cui cum ceteris
      vicinis et proximis membris hanc diligentiam interim ordinamus, insequenti etiam specialem
      pulsatis vel occupatis partibus designabo. Omne igitur corpus calidis et siccantibus
      unctionibus perunguemus, cubiculo munitum calefacto, operimentis etiam insuper lanarum mollium
      infusarum. Caput quam maxime morborum omnium causam frequentius curo calido oleo cyprino vel
      laurino sive gleucino. Conveniet interea per initia reumatizanti diuturnam quietem indici,
      conveniet similiter etiam ciborum quam maxime potionis <del>continentia</del>, sub cuius
      detractione sitis multum profuit procurata. Sed magis longo intervallo vinum largius cogantur
      accipere, salsos quoque cibos, quo sub utrisque coacta ebriositas siccans protinus medeatur.
      ventrem prae omnibus purgandum admoneo. Sane cum his adiutoriis humanius causa profecerit,
      unguentis tunc supradictis cum tali fricatione imminebo ut palaestrae exercitium imitemur,
      quam maxime ut inferiora fortius defricentur. Evocatus etenim de superioribus reumatismus
      sollicita superiorum loca quae cum periculo attemptare poterat derelinquit, et sub civili
      aegritudine medicinae iam beneficio repugnamus. Vnguenta supradicta cum opobalsamo temperata
      dabo. Dabo potionem vini et mellis ex aequo ubi rutam viridem decoquam, dabo ubi etiam
      pyrethrum, dabo ubi piperis pulverem aspergam. Interea cum nares occupaverit, admotis odoribus
      ex melanthio mitigabo et easdem frequenter unctionibus superiori bus tango. Si fauces
      inquietaverit, gargarismatiis stypticis imminebo quae <hi rend="expanded">in primo
       faenomenon</hi> ordinata transegimus, perseverantibus sane adiutoriis capiti totoque corpori
      unguentis superioribus. Si thoracem occupaverit, loci naturam vel vicini pulraonis intuens
      sollicitius visitabo unguentis et ceteris supra dictis imminendo confectis cmn opobalsamo, quo
      de altitudine ad thoracis superficiem revocare possimus reumatismum. Si tussicula
      supervenerit, quae mala vicinitate quasi quadam contagione sollicitat, habita consideratione
      ad inferiora umor ille ne in thorace diu resideat deponendus est. Perseverantibus attamen
      prius adiutoriis ordinatis, superaddo plantas eorum pice liquida tangi debere, et fricari
      unguentis supradictis eam partem pectoris admotis proxime carbonibus, quo plus aut evocare in
      superficiem aut loco siccare reumata valeamus. Interea licet etiam constrictionis molestia
      saepe praevaleat, ut flegmata difficilius egerantur quorum digestio tussientes relevare
      consuevit, his ecligmatia vel potiones dari faciam ex origano thymo ruta viridi cum melicrato
      aut melle despumato confectas et ex pinguium ficorum decoctione cum oxymeli. Et si identidem,
      umoribus multum solutis, fluxus sputo rum inquietudines et vigilias procurarit, tunc ad eorum
      coagulationem vel digestionem sucum ptisanae vel alicae dabo, aut lentem cum melle coctam,
      dabo omnes pultes cum pipere, dabo salsamenta quae volent, dabo in noctem antidota de pipere
      murra storace galbano opio cum melle attico temperata, quae et coagulare valeant flegmata, et
      somnos invitent qui sui natura et soluta constringant et beneficio praesentiae tussire minus
      faciant dormientcs. Monitum te interea volo omnia loca quae reumate facilius infestantur,
      superioribus adiutoriis imminenti bus posse facilius desiccari. Quae si forte vetusta et
      perseverantia exegere adiutoria, tunc ad cycli beneficia decurrimus. Novimus etenim causis
      difficilibus magnis medicinae remediis obviari. Igitur quoniam aliquando diu pertinax
      reumatismus, adiutoriis medicinae desistentibus, quae aut locorum aut substantiae aut certe
      medicorum inopia saepe contingit, pulmonibus ustionem infigens pthisin paene incurabilem
      facit, huic nunc pro causae magnitudine vel praeiudicio temporis curam ut possumus et
      diligentiam ordinamus.</p>
    </div>
    <div type="cap" n="21">
     <head><hi rend="expanded">De pthisicis.</hi></head>
     <p>Pthisicos et apoplecticos iina sub sorte vel condicione medicina desperat, licet et veterum
      sententia sic fuerit definitum, unde per initia eos ut possumus medicinae remediis iuvamus.
      chronicos vero plena iam sub desperatione, non iam ut medicorum medelis, sed magis tantumv
      amicorum solacio visitamus. Ergo per initia spe sub qua futuros nos omnes labores impendimus,
      hoc ordine pthisicos curo. Febrium ergo frequenter his ex necessitate accidentium tempora
      considerans cibos et adiutoria ministrabo. Consuerunt enim sub quodam veluti typico charactere
      vespertinis magis febribus admoneri, ut aliquando cotidie aliquotiens circa diem tertium
      moveantur. Cibos itaque sorbiles dabo, et si virium alia nos cura constrinxerit, concedo etiam
      solidiores, pultes quas volent, agnorum cerebra vel haedorum, acrones caprarum sive porco rum
      vel sucum ubi supradicta decoxerint aut certe aplozomon ex salibus oleo et aneto et aqua ubi
      eaedem ungulae supra dictae maduerint. Dabo caponum maiorum testes, dabo columbos matri
      subtractos, dabo pisces asperos, dabo conchylia in embammate ex aniso ligustico pipere et
      simili bus ceteris melle et aceto commixto. Desistentibus forte iam aliquando febribus, etiam
      salsamenta ministro. Tunc iam totius corporis fricamentis siccis prius, ut palaestra, pro
      virium consideratione uti conveniet, quam maxime capitis gutturis vel thoracis. Omnibus his
      utor, omnibus adiutoriis immineo, necubi natura consentiente corpus omne iam reumatismo plene
      possessum aliquatenus valeam desiccare. Dabo antidota ex pipere, dabo theriacam cum melicrato,
      dabo dia prassiu. Adhibeo epithemata simili sub virtute operantia, quae calefaciendo loca
      desiccare contendant. Caveant aerum nimietates, caveant aestus et frigora. Et si sub proxima
      desperatione iam nos obsederit naturae fragilitas, escas et cauteres partibus thoracis infigo,
      necubi factis et patefactis vulnerum meatibus forsan eorum digestionibus releventur.</p>
    </div>
    <div type="cap" n="22">
     <head><hi rend="expanded">De sanguinis emissione interiorum.</hi></head>
     <p>Sanguinis effusio licet pro locorum qualitate aliquando salubris existat, attamen
      generaliter omnes cum horrenda et terribili inspectione visitantur. Fit itaque locis diversis
      sanguinem emittentibus sub trina vulneratione causatio. Fit primo crepido, fit insequenti
      putredo, fit ex utrisque superioribus eiusdem loci vel venae patulum orificium incurabile.
      locorum itaque emittentium nomina curis interpositis designabo. Cum ergo ex meningae partibus
      sanguis eruperit, qui vapore quodam cum saltu venarum inconsueto et dolore totius capitis
      publicatur, hoc pacto constringendus vel prohibendus erit. Detonsis capillis eidem meningae
      pulvis turis masculi vel mannae eius aut naxii aut amyli aut lemniae aspergendus est, aut cum
      aceto mixtus inliniendus. Huic fotus ex oleo roseo infrigidato adhibendus est, aut ex sucis
      herbarum specialiter stypticarum, ut est arnoglossus, strychnum, portulaca, rubus, rosa sicca
      vel cetera. Cibi vero calefacientes meningam prohibendi sunt. Cum de ociilis haemorragia
      emerserit, aqua frigida vel pusca defricandi erunt, insequenti vero murra pingui inunguendi
      sunt, et cetera quae in subiectis venis crepanti bus adhibemus. Cum de auribus sanguis
      eruperit, aqua his vel pusca frigida infundenda erit, et cetera quae oculis facienda esse
      ordinavimus. Cum de naribus eruperit, <hi rend="expanded">faenomenon libellus superior</hi>
      omnem earum curam edocebit et instructionem. Cum de faucibus vel gutture vel de palato
      eruperit, sucis frigidis vel stypticis insistemus. Cum de uva eruperit, pusca primo frigida
      imminendum erit. Quae si minime vakierit prohibere, virgulam auri vel argenti ignefactam loco
      sanguinanti suppono, ut ex hoc cautere protinus compescatur. Cum vero de stomacho obvenerit,
      dabo ad massandum glycyrizae surculum, dabo symfyti radicem, dabo cummi, dabo tragacanthum,
      dabo puscam frigidam ubi naxii pulterem aspergo, dabo similiter amylum tritum, dabo reum
      ponticum. Dabo etiam cum sucis herbarum stypticarum quas superius memoravimus, cibos vero
      stypticos aut ex oryza aut ex lente vel sucis earum, in quibus illa styptica concoquenda
      erunt. Dabo interea mala cydonia, dabo thebaicos, sorba quoque et castaneas, vel eorum
      decoctiones. His etiam dia codion convenit in noctem accipere. Nam et epithemata styptica
      conveniunt, ut est aut dia iteon aut dia foenicon, aut certe barbara quae de bitumine iudaico
      conficitur. Cum de thorace emiserint, quod sollicite visitandum est, primo flebotomus
      adhibendus est, et cibi ordinandi sunt superiores, qui de stomacho iactantibus ordinati sunt.
      eorum vero articulos vel extrema femorum fasciolis competenter astringo, spongiam vero pusca
      frigida infusam thoracis partibus adhuc calentibus superimpono. Imminebo huic adiutorio diebus
      continuis quinque frequentius immutando. Post vero emplastris uti nos conveniet superius
      ordinatis de stomacho iactantibus, super quae commodius lanas sucidas superimponimus oleo
      quoque murteo vel lentiscino mixto cum aceto. Si his adhibitis sanguinis adhuc perseveraverit
      insolentia, detracto aceto vinum est commiscendum. Accedentibus vero febribus si etiam
      tussicula coeperint inquietari, cataplasmandi sunt de subiectis, ut sunt dactyli sorba rosa
      sicca flos mali granati acacia hypocistis alumen. Omnia haec simul aut quae inveniri poterunt
      in sucis rus syriaci coquuntur et temperantur. Horis vero is quibus sanguinem emittunt, ex
      decoctionibus supradictarum specierum aut inmaturarum uvarum aut mollium vitium acremonorum
      aut polygoni aut castanearum ingero potiones. Cum autem de pulmonibus haemorragia emerserit,
      quod nimium periculosum est, sub gemina vel trina sanguinis detractione flebotomum adhibere
      nos conveniet, et is omnibus imminebo quae de thoracis partibus emittentibus ordinata sunt,
      tam in cibis quam in ceteris adiutoriis. Hos interea cum aliquid proficere agnoverimus,
      unctionibus et gestationibus vel fricationibus, quibus membra inania nutriantur, mediocriter
      perunguimus. Cum de partibus sane muliebribus sanguis eruperit, his <hi rend="expanded"
       >in gynaeceon libello</hi> quid expediat sequenti lectione disposui. Vnum interea hoc generale
      edico omnibus ex locis interioribus et quo sanguis poterit eructare, per initia cuncta
      adiutoria vel praecepta frigida, quae constringere et glutinare poterunt, adhibenda esse,
      inseguenti vero cum humanior provectus causarum adriserit, calidis et nutrientibus
      imminendum.</p>
    </div>
    <div type="cap" n="23">
     <head><hi rend="expanded">De empyicis.</hi></head>
     <p>Empyici frequenter fmnt vulnere in interioribus vel apostemate praeeunte. Quibus cum febres
      supervenerint, temporibus consideratis et adiutoria et cibi parciores sunt ordinandi, tunc
      quam maxime cum eos orexis accipiendi coegerit. Cataplasmandi sunt interea ex ysopi pulvere
      vel abrotoni mixtis seminibus in decoctione pinguium caricarum. Dabo frequenter melicratum
      simplex, dabo etiam in quo puleium aut ysopum aut thymum aut ruta viridis aut marrubium
      decoquendum est. Aspergo sane in melicrato ad vulnera interiora purganda pulverem iris
      illyricae, et electario utor quod ex lini semine fricto cum nucleis et melle despumato
      conficitur. <hi rend="expanded">Hippocrates</hi> vero nucleos cum galbano et melle attico in
      his similibus causis ad depurganda vulnera in interioribus dari praecepit. Similiter etiam
      terebinthinam mundam, in modum unius coclearis, ieiunis ab nocte quam maxime. Viribus iam
      reparatis et his adiutoriis relevatis etiam ieran dari conveniet. Iam tunc etiam exercitia et
      fricationes ad reparanda corpora adhibenda sunt, quibus reliquiae causarum possint mundari
      facilius. Hos etiam aeris mutatio multum iuvat. Cibi vero sint pultes frequentius, quibus
      piper admiscendum est. Similiter etiam sorbilia, aeque cum pipere. Quod etiam in ceteris dari
      convenit. Nam et antidota quae forte de experimentis empyicis danda sunt, pipere mixto
      conficiuntur.</p>
    </div>
    <div type="cap" n="24">
     <head><hi rend="expanded">De syntexi vel atrofia.</hi></head>
     <p>Multis praecedentibus causis nascitur syntexis vel atrofia. Fit ex ventris solutione
      prolixa, fit ex febribus similiter chronicis, fit ex ustione thoracis, fit ex capite
      reumatizzante frequenter. Quae licet difficile attamen curari potest. Fit etiam post sanguinis
      emissionem pulmonibus vulneratis, quibus frequenter illa pthisis inplacabilis procurata est.
      aliqui vero medici iactantiores idiotae, veluti suam peritiam vel diligentiam diffamantes,
      syntexin curaverunt quos pthisicos mentiebantur. Nam et praeter sanguinis emissionem hi
      syntectici vel atrofi ex praeaccidentibus fiunt. Quos tussicula exagitat perseverans, quos
      deficiens sollicitat sudor, quos certe macies et tenuitas corporis circa dies singulos vires
      simul elimando consumit. Quorum curam sic plus impendo, ut in eorum virium festinem
      reparationem, ut vinum lene et album, balneae, deambulatio vel gestatio, unctio vel fricatio,
      cibi analemptici mediocriter ministrentur. Frequenter enim membris et viribus reparatis
      pthisis imminens vel haec eadem perseverans aegritudo depulsa est. Iuvantur locorum vel aeris
      mutationibus, et his utilius longas peregrinationes indicimus. Adhibebo dropaces et cetera
      quae cyclo consueta sunt partibus praecordiorum et capiti. Viribus vero iam proficientibus et
      reparatis, aquis naturalibus uti plus conveniet, et si aliquod adhuc ex superioribus
      accidentibus perseveraverit. Symptoma, superiorum aegritudinum remediis adiuvabo.</p>
    </div>
    <div type="cap" n="25">
     <head><hi rend="expanded">De asthmaticis vel suspiriosis.</hi></head>
     <p>Asthmaticis vel suspiriosis semper molestissima querella pulmonum est. Pingui etenim et
      frigido flegmate angustiis cartillaginis pulmonibus adhaerente, cavernae vel meatus ibidem
      quibus naturaliter spiritus redditur et accipitur concluduntur, et ex hoc impedimento
      suspirium vel anhelitus molestissimus nascitur, ut sedendo magis quam iacendo respirent. Hieme
      et senibus quam maxime hoc vitium familiare est. Contingit aliquando etiam mediis aetatibus
      adhuc calidis. Quos flebotomo liberari necesse est. Attamen si etiam et a flebotomo certa
      ratione prohibemur, tunc ieiuniis continuis frequentibus in vicem detractionis sanguinis uti
      conveniet. Proderit etiam potandi continentia, proderunt cibi cum oxymeli et pipere temperati.
      dabo interea ysopi aut origani aut rutae aut absinthii aut iris illyricae aut calaminthae
      decoctionem ex melicrato calidam. Item conficio ex his etiam ecligmatia commoda suspiriosis.
      contenit etiam guttam ammoniaci dari tritam cum melicrato vel oxymeli. Abrotoni pulvis
      similiter datur, et castorei pulvis plus commodius operatur. Et ilia decoctio in qua faenum
      graecum cum uva passa enucleata et rutam viridem coquimus, frequenter danda erit. Sunt etiam
      trocisci magna approbatione diffamati, qui conficiuntur sic. Anisum, sulphur vivum, gutta
      ammoniaci, castoreum et melanthium ex aequo omnia tunsa cum aqua miscentur, et fiunt trocisci,
      quos postea tritos cum oxymeli dari conveniet. Cubiculum his calidum in superioribus
      procurandum est. Relaxandis enim corporibus et liberandis a conclusione semper sunt inferiora
      contraria. Lectus orthocathemenus ut potius sedere quam iacere <supplied>videantur</supplied>
      adcurandus est. Pectus eorum calidis unguentis et vaporibus defricandum est. Cucurbitam
      continuo cum detractione sanguinis admovebo. Proderunt per intervalla amyctica, etiam dropaces
      adhibiti. Proderit sinapismus, proderunt aeris mutationes. Iuvat peregrinatio longior, iuvat
      vomitus radici bus, cum oxymeli acceptis. Convenit exercitium. Proderit currere cum vestibus
      laneis quam maxime, si hoc in proclivitate procuretur. Vtantur emplastris circa pectus
      amycticis confectis ex nitro pipere abrotono et castoreo, et cyprino vel laurino cerotario. Ex
      quibus supra dictis, etiam potiones et unguenta conficio. Convenit ieran dare, convenit acetum
      scilliticum sorbere in noctem, et ex eodem confectum oxymeli potui dare plus convenit.</p>
    </div>
    <div type="cap" n="26">
     <head><hi rend="expanded">De epaticis.</hi></head>
     <p>Epatis indignantis molesta querimonia est, cuius ad curam adiutoria magis etiam styptica
      conveniunt. Saepe enim nonnulli methodici calidis tantummodo vel chalasticis adiutoriis
      imminentes ipsam epatis substantiam dissolverunt. Oportet itaque in fomentis vel
      cataplasmatibus cerotariis et emplastris aliqua styptica chalasticis admiscere, ut est
      oenanthe, nardinum oleum vel melinum, mala cydonia cocta vel thebaici dactyli et cetera
      similia. Fit interea hoc cerotarium epaticis competens sic. Cerae <g ref="#char2"/> IS, nardini olei unc
      III, mastices personatae <g ref="#char2"/> I, aloes semunc I. Hoc epaticis convenit, sed sub quadam
      solutione laborantibus, ut aliquando et ventris solutione et vomitu et frequenti nausia
      commoveantur. Quibus si haec adhuc perseveraverint accidentia, admisceo cerotario supradicto
      aut lycium indicum aut oenanthen aut omfacium in semunciis singulis. Articuli eorum tunc
      fasciolis constringendi sunt et stomachus alfitis cum vino cataplasmandus. Sed si illa
      indignatio epatis ex constrictione magis obvenerit, ut cum tensione vel cum duritia loci dolor
      nimius partes inquietet, qui et iugulo et omni parti dextrae molestiam ferat, febres acutas
      commoveat, ventris quoque procuret constrictionem, digestionis licet ex levibus cibis non
      exhibeat officium naturale, interea ructus frequenter insuaves habeant, cum virium fatigatione
      pallore quoque corporis deformentur, hos primo convenit iuvari flebotomo, item oleo ubi ruta
      anetum papaver lini semen coctum fuerit calido fomentari. Cataplasmandi sunt tempore
      competenti commotionis de hordei pollinibus, ubi diuretica aliqua commiscenda sunt, ut asarum
      vel petroselinum aut puleium aut daucus aut feniculi semen et cetera similia, in melicrato in
      quo ibiscum vel fici pingues prius coqui debent. Vtimur cerotario post cataplasma ex oleo
      samsucino habenti quippiam salis vel nitri vel nasturcii aut sinapis. Semper attamen dia
      samsucu necessario omnibus epaticis conveniet uti. Vti tunc conveniet etiam dia chylon
      chalastico, cui adipes commiscendi sunt, aut certe dia spermaton. Declinantibus vero
      accidentibus tunc etiam malagmati imminebo tali. Guttae ammoniaci <g ref="#char3"/> I, bdellii <g ref="#char2"/> III,
      croci <g ref="#char2"/> I, murrae semunc I, cerae <g ref="#char3"/> I, olei cyprini sive irini <g ref="#char2"/> VIII, aceti quod
      sufficiat, in quo gutta ammoniaci et solvenda est et terenda etiam. Tunc fricamentis et
      exercitiis competentibus opus est, tunc potionibus ex decoctionibus absinthii, centauriae,
      erucae agrestis, seminis petroselini, cyperi vel ysopi, thymi et ceterorum diureticorum. Quae
      potiones etiam vitiosis vesicis semper ordinantur. Nam etiam aloen solam tritam frequenter in
      melicrato dedi. Declinante penitus vitio hanc incunctanter pozione semper dabo. Castoreum,
      petroselinum , piper album, cyperum, omnia aequis ponderibus tunduntur et cribellantur. In
      melicrato unius coclearis pleni datur, omni probatione firmatum. Frequenter etiam hipi iecoris
      combusti pulverem dedi. Aliqui vero amygdala amara cum cymino et apii semine aequa mensura
      trita omnia cum vino ieiunis dederunt in modum unius coclearis. Et semen intiborum cum aqua
      calida vel melicrato similiter adhibuerunt. Sic et aneti sucum cum melicrato, et cetera quae
      huic passioni <hi rend="expanded">alii collegae</hi> probasse <supplied>se</supplied> fuerint attestati. Nam et intiba
      frequenter comesta.ieiunos semper epaticos iuvaverunt. Si duritiam induxerit longo tractu
      morbi neglectus, omnia adhibebo quae difficultatem callositatis resolvere valeant. Omni
      corpore compatiente exercitiis omnibus superiori bus imminebo, omnia superiora lavacra
      concedo, salsos, cibos et acres ministrabo. De oleribus autem accipiant cauliculos, lapathum,
      radices quas rafanos appellamus. De piscibus asperos sumant, de carnibus quae inveniri
      poterunt pinguiores, olivas colymbades, omnia salsamenta, capparim, vina quae mare
      transierunt. Et omnibus supradictis adiutoriis emplastris vel malagmatibus unguentis vaporibus
      et ceteris iam omnibus <supplied>ordine competent</supplied> uti conveniet. His etiam
       <supplied>omnis simper</supplied> ordo cyclicus <supplied>prodest</supplied>. Aeris
      mutationibus multum iuvantur. Aquarum vero omnium naturalium vel maris lavacris eos frequenter
      iuvari suadeo.</p>
    </div>
    <div type="cap" n="27">
     <head><hi rend="expanded">De ictericis.</hi></head>
     <p>Consulte in loco ictericorum ordinavimus passionem fit enim ex epatis indignatione
      frequenter. Quorum nonnulla similia sunt accidentia, sed coloris deformatione sola
      disterminantur. Fiunt equidem ex stomachi vitio, fiunt plerumque etiam ex ventre inferiore.
      ergo cum febribus si de epate factus fuerit ictericus, flebotomandus est et mox omnia
      epaticorum adhibenda sunt adiutoria. Si apyreti fuerint, assiduis purgationibus cholagogis
      relevandi sunt, euforbio epithymo aloe petroselino pipere. Haec omnia ex aequo miscenda sunt
      et ex eorum pulvere unum cocleare in melicrato vel oxymeli dari debet. Purgat eos etiam
      ciceris albi decoctio, utilius si etiam ipsum cicer coctum accipiant. Iuvantur absinthii
      pontici decoctionibus, iuvantur si etiam afronitrum album in vino solutum accipiant, et
      sulphuris vivi pulvere in ovo dato. Ego frequenter etiam ieran dedi. Sed si forte aliquid
      certae obligationis dari cathartica prohibuerit, quae semper his novimus non leviter
      profuisse, saltem vel vomiti bus relevandi sunt. Sollicitius interea praecordiorum cura
      gerenda est foventibus epar tumens et incitatum oleo nardino melino oenanthino ex lanis
      sucidis quam maxime in balneis. Cataplasmabo eos interea admiscens seminibus aut absinthium
      aut rutam aut centauriam aut cardamum vel cetera quae epaticis ordinata sunt, quibus urinas
      provocantes fervorem epatis possumus removere. Vtor speciali etiam cyprino cerotario admiscens
      terebinthinam melilotum irin illyricam et reliqua similia, quibus aut dia melilotu aut
      polyarchion confici consuevit. Cibis nutriendi sunt ut epatici, exerceri similiter debent et
      fricari. Vitio adhuc perseverante coloris omnibus amycticis imminebo, peregrinationis et solis
      calidi beneficia sustinere suadeo, aquis naturalibus aeque uti conveniet. Si remotis
      accidentibus adhuc ille malus color perseveraverit, naribus infundo elaterium, infundo betarum
      sucum, utrumque muliebri lacti commixtum. Iuvantur interea utilius si hae digestiones vel
      purgationes in balneis procurentur, in balneis inquam ubi quam maxime potiones et cetera
      semper adiutoria profuerunt. Nam et illic etiam praecordiorum fotus continuo profuit
      adhibitus, et in cortice colocynthidis vinum calefactum ibidem datum, profuit et struthii
      pulvis in oenomeli similiter et anchusae pulvis in modum unius coclearis cum aqua calida et
      lapathi sucus in melicrato et decoctio radicum feniculi et cetera quorum est pretium
      diureticum. Hanc ego peculiarius potionem in balneis dare consuevi, euforbium bacas lauri
      nitrum piper ex aequo contusa et pro causae vel virium qualitate in melicrato, et cum
      profuisset in plenam sanitatem imminui.</p>
    </div>
    <div type="cap" n="28">
     <head><hi rend="expanded">De spleniticis.</hi></head>
     <p>In plerisque passionibus, catholicis sive generalibus curis prius adhibitis, specialia vel
      partilia adiutoria melius adhibentur. Vnde spleni nunc adiutoria prius ex catholicis
      ordinemus. Oportet initio curae ex ieiuniis et patientia inchoare, item cathartico vel
      flebotomo relevare. Post vero his specialibus adiutoriis spleni succurrere conveniet. Aceto et
      oleo aequa mensura commixto calido infusis lanis sucidis fomentandum est, et spongiis pusca
      calida infuses similiter locus vaporandus est, cui cinis ex foco tenuis aspergendus erit. Et
      lapides moiares ignefacti aceto extinguuntur et operti pannis loco imponuntur. Et saccelli de
      salibus igneis impositi prosunt, et cataplasmata de hordei pollinibus in oxymeli, cui
      admiscendus est radicis tunsae capparis pulvis. Et emplastra haec utilia superaddimus. Gutta
      ammoniaci nitrum myrobalanus murra sinapi, aequa ponderatione omnia miscenda sunt et
      temperanda cum pinguibus ficis prius aceto coctis et contritis. Aliud emplastrum. Hordei
      farinae <g ref="#char2"/> III, faeni graeci <g ref="#char2"/> III, cardami <g ref="#char2"/> I, herbae parietariae <g ref="#char2"/> I, ficus pinguis
      <g ref="#char2"/> VI. Cum aceto temperandum, sicuti superius ordinatum est. Aliud de expertis. Cardami unc
      I, iris illyricae <g ref="#char2"/> I, guttae ammoniaci <g ref="#char2"/> I, myrobalani <g ref="#char2"/> S, terebinthinae <g ref="#char2"/> I, cerae
      <g ref="#char2"/> I. Aliud quod cbrysun appellamus. Cerae, pityinae frictae uncias senas, sulphuris vivi,
      auripigmenti <g ref="#char2"/> singulas, olei sicyonii <g ref="#char2"/> IIII, aceti <g ref="#char2"/> VI. Tantum. Aliud simile. Cerae,
      pityinae, picis brittiae libras binas, auripigmenti, akiminis scissi <g ref="#char2"/> binas, aceti unc
      IIII, olei libram I. Tantum. Conficies et uteris, ut consuetum. Aliud et spleni et epati
      convenieiis in fervore utrorumque praecordiorum. Crocomagmatis <g ref="#char2"/> I, cerae <g ref="#char3"/> I, olei rosei
      <g ref="#char2"/> VIII, guttae ammoniaci <g ref="#char3"/> I, aceti quantum sufficit ad guttam ammoniaci dissolvendam.
      haec omnia emplastra vel malagmata conveniunt causa splenis indignantibus. Quibus expedit ab
      omnibus dulcibus abstinere. Sane si splen duritiam adduxerit, quae de hydropis nos superventu
      plus terreat, etiam his potionibus imminendum est. Acetum scilliticum in noctem in modum unius
      coclearis sorberi debet. Aquam calidam bibant ubi ferrum igneum extinguitur. Aut de utrisque
      puscam temperatam accipiant. Vtantur decoctionibus capparis aut lapathi aut tamarici aut ubi
      forte murram infuderis. In modum palaestrae fricari eos convenit, commodius tamen si laborem
      libentius sustinentes suis quam maxime manibus defricentur. Gestationes cursus et ceteros
      labores appetere oportet. Dropaces impono tempore competenti et cetera quae cyclo conveniunt.
      uti lavacris salsis vel bitumineis naturalibus expedit. Natare frequenter etiam in mare plus
      placet. Ieiunos acceptis radicibus cum oxymeli vomere cogo. Providebo omnes diureticos cibos.
      vimim stypticum sumant. Dabo antidota diuretica, quibus et splen et epar frequentius
      percuratum est, ut est apium, cicer, gramen, feniculum aut semen eius, asarum, daucus, meum,
      petroselinum, puleium et reliqua e quibus antidota vel decoctiones conficiuntur.
      febricitantibus spleniticis vinum vel acetum parcius ingerendum est, apyretos vero his
      subiectis potionibus iuvo. Lupini amari tribus diebus in aceto infundantur et post ex eorum
      decoctione unum cocleare vel duo in noctem accipiant. Hoc etiam ieiunis proderit. Purgati
      virides lupini cocti comesti satis iuvant. Aliud. Cortex salicis arboris semper infructuosae
      in aqua cocta, ct data ut supra continuo medetur. Tunc et turis masculi pulvis cauliculorum
      suco commixtus loco appositus perseverando satis proderit.</p>
    </div>
    <div type="cap" n="29">
     <head><hi rend="expanded">De stomachi variis accidentibus.</hi></head>
     <p>Stomachus, de quo nunc mihi tractatus interponitur, origo est et occasio facilis vitiorum,
      qui dominium sortitus sit membrorum omnium reliquorum sibimet famulantium, potestas virium
      quibus aut deficitur aut recte valet. Hic de subiectis accidentibus primo quantam molestiam
      sustineat, advertendum nobis erit. Patitur defectum causis aliquando incognitis, patitur etiam
      post aegritudinem. Sustinet constrictionem, dolorem cum indignatione vel febribus, duritiam,
      ventositatem, fastidium, solutionem, bulimum, vomitus ex corruptela ut etiam ex eo ventris
      effusione fatigentur indigestione, calorem inmensum vel ardorem aut causon ex quo sitim
      sustinent molestissimam, frigus, singultus. Aliquando eum etiam cholera nigra cum inflatione
      sollicitat. Ex eo etiam lumbricorum origo frequenter est procurata. Quibus omnibus ex ordine
      adiutoria sic ordinare curabimus. Ergo stomachicos, quos post agritudinem prolixam stomachi
      defectus tenet, quos leves adhuc febriculae infestant, oleo absinthiato calido fomentabo aut
      nardino aut sicyonio aut oenanthino aut lentiscino cum vino mixto. Item epithema impono
      tonoticum de aloe et mastice et nardino cerotario. Sic cataplasma de dactylis vel cydoniis
      coctis in vino cum stypticis speciebus, sicut in epaticorum ordinavimus solutionem. Sed
      considerandum est praecipue necubi ciborum sit praesumptio quorum et qualitate et quantitate
      laedantur, et ex eo cibi viribus in nullo proficiant. Intendendum est itaque ut et congruos et
      moderatos temporibus competentibus sumant. Sin vero nulla sub hac ciborum moderatione
      proficiant, purgatione opus est qua umor quisquis ille est superfluus hos defectus efficiens
      omnimodo depurgetur. Hos etiam et artomeli curo. His et faenum graecum in vino coctum et
      tritum cum adipibus anserinis impono. Moneo interea odores insuaves vitandos semper stomachum
      pervertentes. Attestatio manifesta. Novimus enim hos semper bonis odoribus iuvari. Cum ergo
      sine febribus plene esse coeperint, viribus consulentes gestationes competentes indicimus,
      vina lavacra et cetera quae post aegritudinem possint corpora reparare. Quos vero repentinus
      dolor stomachi comprehenderit, qui cum gravedine etiam scapulas et dorsum admoneat, faucium
      quoque conclusionem et ructus difficiles faciat interpositis etiam febribus, his flebotomo
      convenit subvenire. Item quietem et patientiam suademus. Cibos utpote febrientibus leves
      propriis temporibus subministro, fovemus calidis mediocriter et stalticis, non tamen frigidis.
      cataplasmandi sunt ergo de hordei farina in melicrato cydoniis coctis vel dactylis immixtis,
      aliquando etiam meliloto, item cerotario cyprino habenti masticen et castoreum. Vtor
      polyarchio, quam maxime in dorso vel in scapulis, quibus partibus commodius adhiberi
      conveniet. Frequenter etiam cucurbitas ventosas imponimus. Declinantibus febribus etiam
      potiones iam paregoricas dabo, ut cyminum frictum cum apii semine ex aequo tunsum et
      cribellatum, cocleare unum cum aqua calida. Sic abrotonum cum vino dabo. Ipsi vero stomacho
      pingues dactylos in oenomeli coctos et contritos impono. Si adhuc dolor remanserit, lac
      bubulum vel asinae schiston secundum consuetudinem confectum adhibebo. Si nulla sane praeeunte
      querimonia repentinus occupaverit dolor, hos continuo post cibos vomere conveniet, tunc etiam
      ventosas accipere, et supra dictis potionibus propensius imminere. Declinantibus vero
      doloribus decoctionem absinthii dabo. Ieran indico. Pro virium qualitate gestationes et
      exercitia vel palaestras, balneas et vinum cum moderatione concedimus, quibus vexatum corpus
      ad plenam valitudinem valeat pervenire. Si duritia innata fuerit stomacho ex prioribus
      languoribus, ficos pingues in melicrato coctas et tritas seminibus misceo et ex his
      cataplasmabo. Cerotario post cum nitro vel salibus utor. Aquis naturalibus uti convenit.
      holera cum cibis ceteris, nec non et vinum parcius dabo. Si ventositatis molestiam senserint,
      sicca fricatione iuvandi sunt, ieiunos vomere convenit, cibos pinguiores et calidiores
      accipere, potiones quoque ex aniso dauco castoreo, absinthio pontico, sinone pipere baca lauri
      ruta cymino contusis aut singulis aut mixtis sibi invicem aliquibus aut omnibus cum aqua
      calida in modum coclearis unius. Adhibeo etiam epithemata confecta de seminibus potionum
      supradictarum mixtis cerotario. Impono dropaces, adhibeo paroptesin. Vtraque tamen et cetera
      adiutoria cycli etiam in dorso vel scapulis applicabo. Fastidio incidente locis conveniet
      habitare aeris salubritate temperatis. Ab exercitiis vel fricationibus commodis non quiescant.
      absinthii decoctionem vel vinum absinthiatum frequenter accipiant. Salsamentis omnibus
      nutriantur, acrimoniis, sinapi et aceto scillitico et similibus ceteris quae stomachi hanc
      ciborum recusationem valeant extergere. Praeter consuetudinem vero edacibus hoc est
      bulimantibus ieiunia conveniunt, somni procurandi largiores, cibi insuaves et inflationem
      procurantes, et vini meri potio. Sane si nausiando frequenter flegmata et cibos incoctos
      excluserint, quo corpus non nutriendo tabidum fiat, hos cibis nutrio siccis et tostis.
      acrimonia omnia concedo. Potum frigidum per momenta parum dabo. Ieiunos vomere cogo. Per
      ventrem umorem deduco catharticis. Calidis unguentis omnia membra pertracto. Absinthii
      decoctionem dabo, sucum stypticum mali granati aut solius aut hoc modo confecti. Ad suci
      mentae viridis partem unam tres mali granati suci partes admisceo, et coquo ut paulatim
      pinguefiat, et ex eo unum cocleare ieiuno pro ecligmatio dabo. Si etiam choleram cum cibis
      vomuerint, omnia cum aqua frigida dabo ubi |murta viridis cocta fuerit. Si una etiam ventris
      effusione fuerint fatigati, mala granata decem cydonia decem in aquae sextariis quinque
      coquuntur ut penibus maturescant. Quae postea exsucata separantur. Sucus vero qui remanserit
      ad mensuram partem mediam mellis accipiet, coquetur ut ecligmatium, et operabitur. Similiter.
      aliud. Murta viridis in vino coquitur ut tertia remaneat. Cui partem mellis similiter
      miscemus, et conficimus, et utimur. Quibus vero flegmate supernatante frequenter acescunt
      cibi, his bubulam dari suadeo et cetera agrestia carnosa similiter. Post quae continuo aceti
      unum cocleare dari convenit. Omnes amarissimae ex absinthio expediunt potiones, ut est haec.
      piperis et aneti semuncias singulas, cymini <g ref="#char2"/> IIII. Tunsa et cribellata reponimus, et ex hoc
      pulvere unum cocleare cum aqua calida potui damus. Cum humanius hi profecerint, dabo picran,
      exercitiis et gestationibus competentibus imminebo, fricationibus, dropacibus, sinapismo,
      quibus stomachus siccatus a flegmate liberari possit. Quibus calore nimio inquietatur, ut haec
      eadem inflammatio stomachi etiam et superficiem faciat phis calere, ut etiam choleram
      frequenter emittant, his hoc remedio succurrendum est. Mastices <g ref="#char2"/> II, rutae siccae <g ref="#char2"/> I.
      teres. Pulveri ut trocisci fiant arnoglossi sucum admisceo et eos in singulis drachmis paro,
      ut ex his unum cum aqua calida accipiant. Si nimius ardor fuerit, quem causon appellamus, sub
      quo angustiis intervenientibus et febrium augmenta fmnt, his aquam frigidam per intervalla
      dari convenit et similes cibos frigidos. Articulos eorum manibus calefacio. Decoctiones dabo
      cydoniorum mespilorum sorborum mali granati mentae viridis vel oenanthes. Si etiam sitire
      vehementius coeperint, hoc remedio compescuntur. Seminis cucumeris dulcis <g ref="#char2"/> II, tragacanthi
      I. In ovi albo liquore infunditur et cum se resolverit, tunc seminis supra dicti pulvis
      admiscetur et collyriis ex eo factis, unum sub lingua datur habendum, cuius paulatim umor vel
      sucus liquefactus perveniens ad stomachum sitim compescere valeat. Aliud quod et viribus
      expediat quae forte aquae possunt inopia laborare, quod sine cuiusque vexatione etiam
      febricitantibus frequenter ingessi. Suci glycyrizae unciis IIII unam seminis supra dicti
      pulveris misceo, et ovo similiter temperabo et similiter adhibebo. Nam etiam sola ova cum vino
      data par beneficium praestant. Quibus autem flegmatis infestatione stomachus infrixerit,
      calefactionibus, unguentis calidis curandus est, et potione iuvandus superiore, ex mastice
      menta et arnoglosso, cui piperis et castorei singulae unciae admiscendae erunt. Nam et cortex
      radicis feniculorum in aceti unciis decem et octo coquitur ut illic omnem sucum demittat, et
      postquam corticem proieceris, huic aceto partem mellis miscebis et coques et uteris, ut
      electario. Similiter iuvabunt et oxyporia confecta consuete, hoc est ameos caru ligustici apii
      semen in unciis singulis cribellantur, his miscentur piperis unciae duae, et mellis despumati
      quod sufficiat ut pinguescat. Oxyporium temperetur. Ex hoc et ieiuno et post cibos unum
      cocleare cotidie ministretur. Sane singultus frigido flegmate stomacho permanente si
      obvenerit, confecti pulveris ex piperis unciis tribus et castorei uncia una simul commixtis
      unum cocleare in aqua calida dandum erit. Si de fervore autem, ut tempore digestionis, odor
      fumosus quidam, quem aliqui carbunculum appellant, dolorosos singultus procuraverit, continuo
      aquam egelidam bibentes vomant, et sternutamenta provocentur. Et acetum si sorbeant, continuo
      sedantur. Etiam piperis radix massata frequenter singultus compescuit. Eidem stomacho vaporis
      illius causa folia vitium trita impono. Cum vero nigra cholera stomachum attemptaverit, ut ex
      inflatione molesta cum aliquibus melancholicorum accidentibus publicetur, continuo inter
      initia spongiam cum aceto viscido infusam eidem stomacho convenit adhiberi et hederae foliis
      in vino coctis et tritis cataplasmari. Cibis nutriantur competentibus, ovis alica iuscellis
      pinguium gallinarum vel ungularum porcorum. Fasianorum vel perdicum carnes accipiant. Si illa
      vero inflatione necdum digesta stomachi adhuc perseveraverit tensio, polii herbae decoctionem
      conveniet accipere aut calaminthae mixto melle despumato.</p>
    </div>
    <div type="cap" n="30">
     <head><hi rend="expanded">De lumbricis.</hi></head>
     <p>Cum vero corruptis stomachi umoribus, incompetentibus saepe quoque cibis praesumptis, seu
      per aegritudinem seu certe sine febribus lumbrici innati fuerint, qui aliquando eundem
      stomachum aliquotiens inferiora possideant, hos sic excludendos esse suadeo. Primo advertendum
      est tres esse differentias lumbricorum. Sunt rotundi et rubri, sed minus noxii. Sunt latiores
      et albidiores, sed molesti. Sunt minuti et tenues, ut vermiculi, sed sollicitiores. Hi licet
      omnibus aetatibus semper nasci possint, attamen frequenter infantibus familiares sunt. Quibus
      dare convenit centauriae decoctionem vel abrotoni vel santonici, et epomfalium ex lupinorum
      farina aut absinthii pontici aut melanthii aut abrotoni in melicrato temperatum imponi, cui
      decoctio ficorum admiscenda erit. Dabo myxarum decoctionem, et easdem myxas comedendas
      permitto. Dabo passum, et si multi fuerint lumbrici etiam per clysterem curo. Iuvenibus vero
      nasturcium cum melle coctum dabo. Rafanos expedit accipere, et sucum eorum. Dabo dia moron pro
      ecligmatio. Et eadem mora convenient. Et sinapi cum oleo tritum bene datur, et hydrelaeon
      tepidum ex veteri oleo temperatum, et sucus ptisanae in quo polypodium coqui debet. Et cornu
      cervini combusti pulvis cum melle datus continuo lumbricos exclusit. Sic mentae viridis
      decoctio, sic erucae, sic caulium, sic rus syriaci et malorum granatorum inmaturorum.
      cataplasmata autem adhibeo ex pulveribus sicut supra lupinorum absinthii pinnarum combusta rum
      abrotoni et melanthii. Nam et pulvis earum pinnarum cum aqua calida datus satis iuvat.
      epomfalium vero his ex subiectis adhibeo. Fel taurinum cum melanthio, abrotonum tritum cum
      lacte muliebri, ficos pingues aut dactylos tritos cum melle despumato commixtos. Et cerotarium
      in quo cymini pulvis vel absinthii commiscendus erit. Exercitia pro modo virium adhibita
      proderunt. Cibi dandi sunt digestibiles. Et per intervalla clysteres acerbiores adhibiti satis
      iuvaverunt. Si illi latiores infestaverint, hos murra pinguis accepta continuo excludit, et
      alium frequentius si comedatur. Sic his etiam omnia acrimonia profuerunt. Nam et vomere
      cogendi sunt, et continuo scamoniae purgandi cathartico, ubi lathyrides euforbium piper nitrum
      coccum gnidium admiscebis. Ego vero et magistrorum experimento et nostro longo probato iam
      tempore hoc cathartico his semper utor. Scamoniae <g ref="#char2"/> III, combustarum pinnarum pulveris unc
      I, euforbii <g ref="#char2"/> III, nitri partem semunciae unius. Ex omnibus tunsis et cribellatis cum
      melicrato aut vino dulci unum cocleare semper dedi. Salubrius autem continget, si ante diem
      alium vel cetera acrimonia edant, alium quam maxime. His et oleum bibere convenit calidum, sed
      vetustum ut superius significavi. Minutos vero et tenues ut vermiculos, etiam hos murra
      pinguis semper accepta exclusit. His etiam per clysterem hoc expediet adhiberi. Et omnes
      decoctiones superiores calidae, et oleum calidum acceptum, et rus syriaci sucus cum aqua
      calida, et seseli cum melle. His anus felle taurino vel cedria perunguendus erit. Si stomachum
      vero diutius attemptaverint et ibidem frequenter inquietudinem fecerint, semper sales in ore
      ferre convenit, ex quibus umor liquefactus descendens et stomachum et omnia intestina a
      lumbricorum molestia liberare possit. Omnia itaque stomacho supra dicta accidentia, quae cum
      suis propriis remediis exposui, aut indignante stomacho obveniunt aut quieto sedantur.</p>
    </div>
    <div type="cap" n="31">
     <head><hi rend="expanded">De dysentericis vel lientericis.</hi></head>
     <p>Dysentericorum fit causa molestior temporis prolixitate. Frequenter enim ventris effusio
      corpora assidua vexatione debilitat. Est namque dysenteria intestinorum vulneratio cum
      reumatismo, quae conationibus et veluti desiderio egestionum suavium debilitata membra
      consumat. Dysentericorum ergo adiutoria ex subiectis compendiose percurram. Est cibus, est
      potus, sunt potiones vel antidota et cetera quae nunc nobis ordinanda erunt. Cibus inquam
      convenit panis mundus siccus aut cyprius aut alexandrinus vel potius africanus, sucus ex alica
      milio oryza, quibus concoqui debet aut capra rum adeps aut cummi aut symfytum aut rus syriacus
      aut certe ichthyocolla. Sic etiam lac bubulum convenit. Oleum viride his frequentius misceo.
      expediunt caules decocti plantago portulaca polygonum symfytum, horum omnium quam maxime folia
      vel molles cymae oleo et aceto conditae. Ova in aceto cocta sorbilia conveniunt, et ex
      vitellis eorum patellae perfusae cerebellorum pulvere aut gallarum aut rus syriaci. Pisces aut
      capitones aut lepores aut mugiles et ceteri sicciores. Caseus vetustus proderit, sive recens
      lihuerit. Lac asinae in diploangio coctum facit, et bubulum schiston confectioue iuvat ex
      lapidihus fluminalihus. Sic etiam caprinum silvestre facit. Sic carnes dandae sunt agrestes et
      sicciores, iuvat fasianus in pusca decoctus, palumhus matri subductus, turtur et lepus et
      cetera silvestria sicciora quam maxime volatilia. Quae enim neque salivarum neque urinarum
      usum habent, natura profecto sicciora consistunt. Mala cydonia conveniunt in vino cocta,
      mespila, mala granata paulo inmatura, amygdala amara, thebaici et his similia. Potus vero
      licet primis diebus aqua bibenda sit parcius, attamen cum vinum dandum fuerit, tiburtinum
      surventinum marsicum siculum, quibus primo ferrum igneum infundendum est. Sin vero confici
      vina placuerit, fit myrtites, fit oenanthinum, fit cum mespilis, fit cum sorbis, fit
      foenicium. Quae tamen omnia in vasis picatis reponenda erunt. Omnia quidem de cibis dispositis
      percucurri, sed utilius si unius speciei subministretur, ut <hi rend="expanded"
       >Hippocrates</hi> ait “mixti cibi insimiles veluti reponentes in stomacho digestiones
      impediunt.” potiones vero vel antidota haec. Cornu cervini combusti pulvis in aqua aut in vino
      styptico datus iuvat. Sic coagulum leporis in vino similiter. Sic ventrium caponum vel anserum
      vel ceterarum agrestium membranae combustae interioribus conveniunt. Et rus syriacus tunsus,
      et rosarum flores et mali granati. Et suci herbae polygoni et arnoglossi acaciae hypocistidis,
      ut tibi visum fuerit, ministrandi sunt, trochisci vero aut melas aut andronius aut dia
      spermaton et ceteri de experimentis. Et si putredo vulnus attemptaverit, iniciendus est
      Athenaei veluti causticus ex auripigmento calce viva sandaraca charta combusta confectus cum
      vino styptico vel sucis herbarum similiter constringentium. Adiungitur frequenter etiam lac in
      quo lycium indicum solvitur^ et vinum in quo canta brum coquendum est, aut rus syriacus aut
      cetera similia supra dicta. Potionibus vero supra scriptis convenit aromatica commiscere quam
      plurima, quae stomachi vires nutriant. Omnia etenim haec etiam ventris poterunt continere
      resolutiones. Et diuretica dysentericis opus sunt, dum per urinae meatus fit illius reumatis
      derivatio. Etiam hypnotica conveniunt, quae somno reparatis viribus corpora demissa
      constringunt. Semper enim inportunae vigiliae corpora reumatizantia fatigarunt. Si in ano his
      ustio innata fuerit, huius remedium <hi rend="expanded">in euporiston nostro</hi> invenies.
      nam etiam unguenta dysentericis frequentius profuerunt ex oleo melino nardino oenanthino.
      mastice murra oenanthe acacia et cetera similia commiscenda sunt. Cataplasmata ex dactylis
      cydoniis et ceteris mixtis stypticis temperata adhibeo, emplastra vel malagmata, ut dia iteon
      aut barbara et cetera xerantica. Haec omnia dysentericorum etiam coeliacis convenire
      manifestum est. Si conationes vel pondera perseveraverint quas tenesmodis appellamiis, quae
      frequenter procurant ventris exponendi suavitatem, vaporibus imminendum est super quos
      sedentium indignatio saepissime mitigata est. Qui aut ex faeni graeci decoctionibus aut
      althaeae radicibus conficiuntur. Nam et cerotario hoc frequenter curati sunt, ex adipibus
      anserinis cera et butyro. Et picis brittiae saepe sedentibus post vaporem fumigia profuerunt.
      iniciendi sunt aliquando oleo roseo vel murteo, et incontinenti lemniscus supponendus est in
      basilicon infusus aut cerotario ex oleo plumbato confecto. Lana interea sucida superimponenda,
      quam anadesmus ex more continere debebit. Iuvabunt sane etiam saccelli vel cataplasmata sub
      eodem anadesmo perseverantia de dactylis in passo tritis aut hordei pollini bus cum oxymeli.
      lac bubulum potui datum iuvat. Holera discocta conveniunt. Item ostrea in melicrato cocta
      prosunt. Puleium vero tunsum obvolutum in linteolo umbilico impositum sine mora medebitur.
      lienteria si obvenerit, quae longo tractu effusionum veluti quendam limum intestinis obducit
      transitu reumatismi, quo ex eo nulla penitus ciborum solemnis valeat digestio celebrari, sub
      alio nobis ordine curanda erit. Vtor acerbo clystere ex sucis ptisanae, ubi aut colocynthides
      aut betarum radices coquendae sunt aut scamonia solvenda. Vtor his etiam catharticis. Dabo
      cibos acerbos et cetera quae fuerint acrimonia, ut alium et rafani et cepae, nepetae, sinapi,
      piper et omnia salsamenta. Imminebo interea exercitiis quibus valuerint. Impono ventri
      cerotarium ex oleo laurino cyprino vel sicyonio habenti rutam viridem cyminum bacas lauri
      nitrum vel certe castoreum. Impono polyarchion aut dia spermaton. Aquae tunc iam conveniunt
      naturales sulphureae vel bitumineae. Dropaces et sinapismus et cetera cyclica adhibenda sunt.
      ex dysentericis enim lienterici facti et virium fatigatarum intuitu et temporis prolixi
      praeiuclicio difficile curabuntur. Nam ex his hydropes frequentius emerserunt.</p>
    </div>
    <div type="cap" n="32">
     <head><hi rend="expanded">De hydropicis.</hi></head>
     <p>Hydropici et cachectici simili sub diligentia visitantur. Qui enim prope ex similibus
      praeaccidentibus fiunt, aequali sub indignatione tumescunt. Hydropum ergo difficile et
      periculosum negotium est, difficilius et indigestius uti totis corporibus superveniat. Labore
      etenim nimio et continuis quassationibus exercitiorum forsitan curabuntur. Hos frequenter
      febres pertinaces comitantur, quarum oportune temporibus observatis cibos nos et adiutoria
      inferre conveniet. Febribus itaque sub hac observatione desinentibus, iam exercitiis ex parvo
      crescenti bus imminendum est, subinde fricationibus, solanis quam maxime, et ceteris vaporibus
      sudorem provocantibus. Sub quibus omnibus tumentibus locis nitrum aut sales tritos aspergo.
      post exercitium vel labores continuo oxymeli dabo aut rafanos ibidem infuses, quibus acceptis
      ex more vomere cogendi sunt. Lavacris tunc uti conveniet, sed marinis, quibus veluti membra
      laborantia foveantur. Interea acrimonia omnia et salsos cibos convenit accipere, caules elixos
      cum salibus. Panis parcitas et potus quam maxime continentia. Sitis etenim his procurata si
      animosius sustineatur, grande remedium est. Vinum licet per intervalla, austerum tamen et
      diureticum dandum est. Si vero multus umor ex putrefactis eorum carnibus adgregatus ventrem
      satis adimpleverit membris ceteris minutis, saccellos ex tostis salibus vel milio similiter
      sub umbilico locis admoveo. Et harena calida in litore haec loca detegere maximum interdum est
      beneficium. Aliqui etiam tritico sic tecti iuvati sunt. Interea tunc acetum scilliticum
      sorbere convenit. Nam et catharticum frequenter dedi, et siccis fricationibus imminui. Imposui
      emplastra revocatoria, amyctica maxime infantibus competentia. Adhibenda cataplasmata
      desiccantia ex flore mali granati et ceteris stypticis, cum lenticulae pollinibus passo et
      aceto temperata. Aliqui vero scarifaverunt suras eorum et altiores plagas fixerunt de
      superioribus umorem derivare cupientes, et sub umbilico paracentesin frequentius adhibuerunt,
      per quam conveniet exinanire paulatim et per intervalla dierum, ne subitanea effusio secundum
      Hippocraten continuo periculum faciat. Sane potiones vel emplastra probata saepissime
      profuerunt, e quibus aliqua compendiosius designabo. Emplastrum quod etiam spleniticis saepe
      profuit, hoc est. Faeni graeci pollinis <g ref="#char2"/> IIII, hordei <g ref="#char2"/> IIII, stercoris columborum unc
      IIII, resinae frictae libram unam, cerae <g ref="#char2"/> VIII, aceti quod sufficiat terendo pulveri, qui
      postea solutis admiscendus erit. Aliud. Semen myrices et galbaniim ex aequo tunsa miscentur.
      superadditur quippiam olei, ut emplastri temperies fiat. Quod perseverantius adhibendum est.
      aliud. Pilae cupressi in vino coctae et tritae axungiae veteri colatae ex aequo miscentur, et
      imponitur. Quod si permanserit, satis iuvat. Ficus pinguis tunsae libram unam et nitri et
      absinthii <g ref="#char2"/> ternas oesypoceroto admiscebis ut emplastrum temperetur, et uteris. Nam et
      stercoris bubuli pulverem hordei pollinibus mixtis cum oxymeli coctis cataplasmabis. Similiter
      etiam de caprarum stercore frequenter adhibui. Et unguenta sunt utilia haec quae tumentibus
      parti bus sub sole adhibita profuerunt. Cimolia in aceto contrita, boum stercora cum nitro et
      oleo sicyonio, mixto et quipiam vini. Nam etiam has potiones accipientes saepe iuvati sunt.
      sambuci radicis sucus cum oxymeli datus est et continuo purgando profuit competenter. Et
      euforbii granum in ovo datum cum pane corpora hydropicorum aliquotiens similiter depurgavit.
      aliud maius purgatorium. Stercoris columborum drachmam I, rutae seminibus drachmas duas. In
      oenomeli similiter datur. Interea haec omnia adhibenda erunt perseverantibus exercitiis et
      laboribus catholice salutem procurantibus, sub quorum perseverantia hydropum poterit vitari
      periculum.</p>
    </div>
    <div type="cap" n="33">
     <head><hi rend="expanded">De renum vitiis vel vesicae.</hi></head>
     <p>Renibus longo tempore dolentibus semper vaporis fomenta et cataplasmata paregorica
      convenerunt. Diuretica vero tunc praetermittenda erunt. Indignantibus enim et reumatizantibus
      renibus potionum transitus adversatur. Declinantibus sane doloribus beneficiis primo
      catholicis adiuvandi sunt, fricationibus et unguentis paregoricis et siccantibus. His etiam
      cyclicus ordo percurrendus est adiutoriorum. Emplastrum polyarchion aut dia spermaton saepe
      convenit. Tunc calaminthe tunsa cum axungia imposita multum profuit. Dabo etiam potiones ex
      storace galbano uva passa pingui purgata, mixtis diureticis aliquibus, ut petroselinum meum
      asarum cyperus daucus amygdala amara cum melicrato. Dedi ego frequenter etiam iustianam.
      interea oportet aquis uti dulcibus et naturali bus et cibis nutriri omnibus digestibilibus.
      dabitur etiam haec potio omnibus vesicae vel renum causis expediens
       <supplied><gap/></supplied> seminis lini, papaveris, cucumeris dulcis, tragacanthi in unciis
      singulis, amyli in duabus, tunsis et cum aqua diuretica temperatis ut trochisci fiant in
      drachmis singulis. Fit autem aqua diuretica omnibus probata, in qua decoqui oportet radices
      feniculorum, apiorum, graminis, et cicer venerium. Superadditur saepe etiam asarum et de
      superioribus speciebus quaad tempus aut locus babuerit. Aliud quod et vulnera curet et urinae
      difficultatem aperiat. Hyoscyami et agrestis malvae semina in drachmis senis, apii seminis unc
      I, amygdalarum vel avellanarum semunc singulas. Omnia trita melle temperentur. Sunt et ceterae
      potiones sub renum vel vesicae occasione etiam splenis vel epatis aut hydropis molestias
      recurantes, quarum in bis omnibus experti sumus efficaciam. Fu <g ref="#char2"/> I, celticae <g ref="#char2"/> I, dauci
      <g ref="#char2"/> I, cinnamomu <g ref="#char2"/> I, piperis drachmas sex, meu <g ref="#char4"/> sex, asaru <g ref="#char2"/> I, petrose lini <g ref="#char4"/> sex,
      opobalsamu <g ref="#char4"/> VI, crocu <g ref="#char2"/> I, glycyrizae <g ref="#char4"/> VI, spicae indicae <g ref="#char4"/> VI, cassiae <g ref="#char4"/> IIII, amomu
      <g ref="#char4"/> VI, uvae passae <g ref="#char2"/> I, tragacanthi <g ref="#char4"/> IIII. Et vino et melle potio temperatur, et dabitur.
      interea licet ex omnibus diureticis speciebus superius comprehensis omnes vesicae vel renum
      causas posse curari significatum est, attamen quoniam speciale et hoc vitium est urinae
      conclusionem sustinere, huic etiam adiutoria specialia ordinanda sunt. Herba parietaria in
      aqua cocta teritur cum parvo oleo et inguinibus applicatur. Hoc etiam de gramine semper factum
      est et samsuco in aqua cocto similiter. Nam ex his omnibus etiam sedentibus vaporem pati
      conveniet. Cotyledon herba in vino cocta potui datur, et continuo dysuriam patefaciet. Nam
      etiam mulieribus butyrum vetustissimum pro pesso adhibitum dysuriam curavit. Et melicratum in
      quo inmaturi citrei et feniculorum radices et carduus coquitur, datur ad urinarum
      impedimentum.</p>
    </div>
    <div type="cap" n="34">
     <head><hi rend="expanded">De arthriticis podagricis et ischiadicis.</hi></head>
     <p>Eximo fonte vitiorum hac passiones de reumate derivatae sunt, sed locorum varietate
      nominibus determinatae <del>sunt</del>. Nam arthriticis omnium ex articulorum commotationibus
      sabito initum passionis emergit, podagricis vero ex uno prius articulo est initium et
      principium <supplied>quod desidia neglectum</supplied> paulatim tempore serpendo gravius
      omnibus postea nervis et articulis possidens dominabitur. Ischiadicis vero ex uno coxae
      articulo tormenta suppeditant. Hic itaque reumatismus licet de flegmate speciali natura
      frigido quam maxime fiat, attamen aliis ex umoribus calidioribus infectus et calefactus
      calefacientes aliquando veluti commotiones exsuscitat. Frequenter autem hoc flegma licet
      natura subpingue sit, unde est vulnerum sanies, attamen cum se inter articulorum coniunctiones
      usu commotionum viscaverit, tunc tardi gressus, tunc dolores vitandi, tunc tormenta graviora
      succedunt. Curantur etiam haec omnia contrarietatibus suis, ut quod forte et sensu et tactu
      calidum commotum fuerit, frigidis interim adiutoriis ab augmentis veluti prohibeatur, postea
      vero sequentibus commotionum temporibus, calidis chalasticis et amycticis recurentur, quibus
      ille umor viscosus et pinguis interiora iam possidens calefactus vel tenuatus ab articulis
      possit quatenus evocari. Item e contrario pedibus vel articulis per commotiones frigentibus,
      quibus <supplied>frigentibus</supplied> tumor est semper inflatus et pallidus color, omnibus
      incunctanter calidis supradictis adiutoriis et amycticis imminendum nobis erit. Monitum te
      interea volo, amice carissime, quoniamo generaliter interioribus omnibus ubique dolor innatus,
      qui nexu quodam vel collisione umoris ventositatisque colligatae efficitur, difficile
      aliquando frigidis deprimi potuit aut mitigari. Ergo quoniam variae emergimt species
      commotiomim, quae quidem expediant medicorum coniecturis vel iudicio indulgenda erunt. Licet
      iam ex consuetudine sibi adhibitorum melius is qui patitur debeat iudicare, quem frequentes
      commotiones et adiutoria famulantia medicum effecerunt. Igitur quamquam rationabiliter omnia
      adiutoria quae veluti calidis commotionibus adhibentur, virtute chalastica et paregorica esse
      debent, quae nervo rum et articulorum nutrire et fovere valeant loca, concedo ut et tactu
      frigida interim adhibeantur quae torporem magis in tempore quam mitigationem praestare
      possint. Quibus quidem, ut ille ait, primo relevari videntur, postea gravius vehementiusque
      afflictantur. Hoc etenim etiam nostri <hi rend="expanded">Hippocratis</hi> nos instruxit
      auctoritas, quod nervis omnia semper frigida nocuerunt. Ergo quoniam et causas et orgines
      compendiose digessi, curae nunc rationabiles et adiutoria ordinanda nobis erunt. Est namque
      profecto quod omnes aegritudines particulares totius sub corporis praeiudicio commoventur. Nam
      ita se singula in corporibus membra nexu quodam familiari amplectuntur ministerio naturali, ut
      in singulis totius corporis substantia constet et alterum alterius auxilio gubernetur. Ideoque
      nisi praeceptis et adiutoriis catholicis primo iuventur, aliter particulares causae curari non
      poterunt. Qua de re erit nobis nunc curarum praeceptorumque exordium disponendum, insequenti
      etiam particulis famulabor. Convenit in principio arthriticis podagricis vel ischiadicis,
      quibus de capite reuma resolutum descendens has passiones fecit, prius ipsum caput oleo roseo
      frigido vel ceteris similibus stypticis fomentando constringi et solidari, dehinc inferiora
      transitu eiusdem reumatis vel sedulitate vexata calidis resolvi vel depurgari, ut est olei
      cucumeracii cum fricatione perunctio. Flebotomo praeveniendum. Vinum penitus vel pleno anno
      vitandum est. Sic a carni bus polytrofis, sic ab usu venerio continendum. Stomachi prae
      omnibus bona valitudo custodienda est, quo accepti cibi facilius transigantur. Vomitus hos non
      longa per intervalla multum iuvat, aliquando post consuetos cibos, aliquotiens etiam ieiunos
      acceptis radicibus cum oxymeli. Hoc modo etiam bulbi ex aqua cocti operabuntur. Hoc si etiam
      post cenam alium accipiant, quod parvo intervallo aqua calida accepta vomatur. Mutationes
      aerum vel provinciarum saepe conveniunt. Aquae naturales calidae vel vapores earum similiter.
      exercitia sane et labores vel fricamenta totius corporis procuranda sunt et appetenda.
      otiantibus etenim umores supradicti pinguiores eflecti etiam vexatis articoli dominabuntur.
      igitur quoniam haec adiutoria compendiose digesta sunt — quae moneo et suadeo custodiri
      debere. Experti enim sumus quod plerique ea cautius ab initio custodientes podagrae venturae
      seu potius iam praesentis violentiam vitaverunt. Praeiudicatis vero iam tempore et manifestis
      podagricis cataplasmatibus semper in his causis appetendis, unguentis quoque vel emplastris
      seu ceteris adiutoriis consuetis uti rectius est, vel certe aliquibus fysicis magna semper
      potestate praestantibus. Nunc vero transactis praeceptis vel beneficiis catholicis, quibus
      custoditis etiam adiutoria singulis partibus laborantibus ordinabo. Ischiadicis conveniunt
      frequentes vomitus et cetera praecepta omnium superiorum. Coxae vero dolenti fotus olei
      sicyonii rutati vel laurini adhibendus est, cataplasmata quoque natura calidiora. Cucurbitis
      ventosis frequenter locus relevandus est. Acerbiore clystere iniciendum. His flebotomus in
      talo adhibendus est. Ex hoc etenim frequenter sanguis provocatus ischiadicos liberavit.
      vaporibus vel saccellis imminendum est ex puleio salibus vel milio fricto. Si vero vel stare
      aut ambulare non potuerint, acopis calidioribus sole sub ardente fricandi sunt, in quibus et
      pix liquida et oleuin sicyonium vel cetera superius comprehensa miscenda sunt, ut sales
      thapsia nitrum vel opopanax. Itineris interea laboribus coacti iuvandi sunt. Expedit etiam
      equi vectatio^ expedit iniectio in modica quantitate ex oleo amaracino aut irino vel laurino
      vel gleucino. Si vigiliae sane intervenerint doloribus perseverantibus, soporiferas ingero
      potiones. Cum vero minoratis doloribus causa mollior fuerit, tunc utpote per dialimma
      dropacibus sinapismis et ceteris causticis imminendum est. Dabo ieran, dabo per cibos
      elleborum. Quae omnia prodesse poterunt, si catholicis praeceptis rectius serviatur. Haec
      etiam psoealgicis rite conveniunt, quibus lumbi dolere consuerunt. Igitur quoniam his
      passionibus supradictis ex una origine descendentibus veluti diversas cognovimus evenire
      commotiones ut aliquando frigidas aliquando calidas patiantur, singulis haec adhibenda erunt.
      quibus vero sub calido tactu pedum dolor obvenerit, caulium folia in aceto cocta et contrita
      ovorum coctorum vitella duo pro cataplasmate adhibita veluti commotionis vaporem temperant,
      superaddito quipiam olei rosei. Sed saepius tepefacta immutanda sunt. Et si cataplasmati
      consueto hyoscyami folia elixa et trita superaddas, par beneficium praestat. Aliud ad impetus
      eorum vaporeos. Tragacanthi <g ref="#char2"/> I ex pridie in aqua infundes, item alia die teres et
      superaddes aeruginis et afronitri albi <g ref="#char2"/> singulas, teres simul et impones. Aliud. Lenticulam
      coctam teres et cum oleo roseo mixtam similiter adhibebis. Nam et lactucarum folia trita cum
      infuso pane adhibita magnum ad refrigerandum beneficium praestant. Et opium et crocum aequa
      mensura cum lacte bubulo vel caprino contritum et impositum vel inlinitum similiter operatur.
      et si ex oleo roseo cerotario misceatur, hoc idem erit. Haec de vapore dolentibus ordinavi.
      ceterum frigentibus commotionibus vapores cataplasmata unguenta chalastica vel paregorica
      omnibus et nota sunt et consueta.</p>
    </div>
   </div>
   <div type="lib" n="III">
    <head>Liber III Gynaecia.</head>
    <div type="pr" n="pr">
     <p>Intellexisse te non minus nobis arbitror, <hi rend="expanded">Victoria</hi> artis meae dulce
      ministerium, omnem mei operis efficaciam, in quo inmemor non sum praefationis meae, qua duobus
      libris pares causas proposui, faenomenon euporiston officium, logicam disputationem. Sed longe
      non abest ab utroque gynaeciorum visitatio. Et quoniam haec ratio tota medendi indiget
      diligentia, solitaneum libellum confeci de mulierum curis, solitaneum inquam et remotum a
      publico spectaculo. Et ego quidem te scientia iuvabo, tu vero cui communis arridet sexus et
      secretum tacile invenit conscientia, cum fiducia exerce sedulo gynaecia proposita meo tractatu
      tua diligentia.</p>
    </div>
    <div type="cap" n="1">
     <head><hi rend="expanded">De mamillis post partum dolentibus.</hi></head>
     <p>Mamillas cum tensione tumentes vel dolentes, quod post partum quam maxime mulieribus evenire
      consuevit, quas ex eo etiam gravis dolor inquietat, hoc ordine curare debemus. Per initia
      mediocriter constringentibus uti conveniet, ut est spongia mollis infusa in pusca, quae levi
      anadesmo continenda erit. Sic etiam dactyli cum pane in pusca infusi et contriti saepe par
      beneficium praestiterunt. Si vero certa ratione lac prohibendum erit, cataplasmati superiori
      admiscendum est aut alumen scissum aut herbae pulicaris semen aut coriandrum aut portulaca.
      nam et unguenta ex solis earum sucis frequenter adhibuimus pinna molliore loca tangentes. Si
      indignatio illa his minime potuerit prohiberi et lactis aggregatio maximum fervorem locis
      incusserit, tunc cataplasmatibus chalasticis conveniet imminere, ut est panis in melicrato
      infusus et cum oleo dulci contritus. Similiter etiam de seminibus tam lini quam faeni graeci
      vel hordei farina, aliquando singulis aliquando commixtis et cum adipibus saepe porcinis
      recentibus in melicrato temperatis. Sane si pondus cataplasmatis tolerare non potuerint, cum
      spongiis mollioribus infusis in aquis chalasticis dulcibus et paregoricis, quae ex ibisco et
      seminibus lini et faeni graeci conficiuntur, loca tantummodo vaporanda sunt, et impositis
      continuo lanis in oleo dulci calido infusis fovenda erunt. Si saniem forte collegerint, iam
      suis temporibus et propriis adiutoriis matura aperienda erunt, ut sub una egestione possint
      penitus percurari. Si vero minime percurari possint, transacto igitur impetu vel indignatione
      mammarum simplex cerotarium adhibendum est usque in plenam sanitatem. Sane si per eadem facta
      nutrire minime decreverit, tunc cerotario supra dicto pulverem molaris lapidis contusi
      admiscebo, anadesmum quoque mediocriter stringo lactis impetum prohibiturus. Quod si lactandi
      arripuerit facultatem, tunc anadesmus laxior, tunc fomenta chalastica adhibenda erunt quae
      lactis non prohibeant copiam ministrari, sed magis, praeeuntibus fomentis et vaporibus supra
      dictis, cypero ovo et croco in unum contritis mamillas unguendo adiuvabo. Alii pumicem cum
      oleo cyprino tritum imposuerunt, alii cyminum cum aqua tritum. Alii vero fabae pollini bus
      uvam passam purgatam et contusam miscuerunt et ex his cataplasmando lactis auxerunt
      fecunditatem. Sic sesamo trito cum oxymeli, sic cantabro cocto similiter in oxymeli, sic de
      hederae foliis tritis, sic de ficis pinguibus tunsis, sic de caseo recente trito cum oxymeli
      cataplasmata confecerunt. Quibus his omnibus lactis fecundum officium procuratum est. Si
      lactis interea nimium pondus etiam duritiam procuraverit, foliis apiorum vel mentae vel
      caulium cum pane tritis et melicrato illam duritiam resolvemus. Ergo per initia generaliter
      omnibus mediocriter stypticis obviandum est, per augmenta vel impetus chalasticis et
      paregoricis. Et licet omnibus hac lege medendi serviendum sit, attamen mamillarum mollium
      intuitu omnia moderatius feminis adhibenda sunt.</p>
    </div>
    <div type="cap" n="2">
     <head><hi rend="expanded">De praefocatione matricis.</hi></head>
     <p>Sunt variae et diversae causae matricem frequentius attemptantes, quae sub duabus praecipue
      principali bus passionibus constrictionis vel laxationis etiam partiliter sub certis
      accidentibus alias causas efficiunt. Ergo haec sub delinita lege professionis quae constricta
      sunt solvo, resoluta vero quibus quam maxime defectus et lassitudo sociatur,. Stypticis quam
      maxime et mediocriter frigidis stringo. Quibus autem repentina commotio matricis innascitur,
      hae musculorum omnium contractione totius corporis dolore nimio quatiuntur, et hac vi saepe
      intercepto vocis officio sub horrore causae veluti paralyseos mentiuntur imaginem, quam
      passionem <hi rend="expanded">in graeco opera</hi> ysterican pniga appellamus. Quo tempore ad
      illa duo praesidia principalia omnibus conclusionis necessitatibus subvenientia recurremus,
      flebotomi praesens beneficium et ventris purgationem, specialia vero fomenta olei dulcis
      calidi et aquarum consueta chalasticarum, cataplasmata de seminibus paregorica cum melicrato,
      emplastra ut dia chylon, cerotaria simplicia ex adipibus temperata et medullis, pessaria ex
      melle et butyro, item libianum et cetera quorum confectiones in subiectis adiungo, encolpismos
      vero ex sucis ptisanae aut faeni graeci aut olei dulcis. His articuli et calefaciendi sunt et
      mollius constringendi. Ventosis quoque admotis inguinibus vel femori bus recursus vel
      inclinationes matricis recuremus. Fumigiis bene olentibus ad inferiora naturam provocabo.
      odoribus enim insuavibus repecutitur. Minoratis vero supradictis accidentibus, plena quoque
      declinatione manifesta, conveniet iam exercitiis aptis sexui commoneri et aeris vel locorum
      mutatione iuvari. His cibi humaniores, his iam lavacra concedenda, omnia tamen sub moderatione
      procuranda sunt.</p>
    </div>
    <div type="cap" n="3">
     <head><hi rend="expanded">De inflatione vel tensione matricis.</hi></head>
     <p>Inflationem vel tensionem si longo tempore matrix aegra conceperit, omnibus superioribus
      chalasticis aptis constrictionibus imminebo, superaddens cataplasmatibus ficos tunsas,
      absinthii pulverem vel eius decoctionem, epithemata amyctica ex pulvere lauri bacarum pyrethri
      castorei nitri et ceterorum similium cerotario commixto. Expedit frequenter polyarchio uti.
      encathismata vero vel vapores ex decoctionibus stafylini dauci puleii vel ceterorum similiter
      diureticorum procurabo. Inflationibus diu permanentibus artemisiam misceo aut marrubium aut
      ysopum aut bacas lauri, aliquando cassiam et celticam, ex quibus etiam pessaria conficienda
      erunt. Nam et ruta viridi trita cum melle pessario semper utor temperato. Superaddo nitrum vel
      afronitrum, puleium, ficos pingues purgatas et contusas, cyminum, sed ad eorum sensum mordacem
      et calidum temperandum lactis temperabo commixtione. Si duritiam vero contraxerit, quam alibi
      mylen appellamus, hanc primo sicuti contra inflationem ordinando adiutoriis chalasticis
      contexuimus, imminendo solvere laborabo. Omnibus supra dictis constrictionum accidentibus
      minoratis iam convenit ex parvo leves attemptare gestationes, et sub certa declinatione
      passionis appetere iam lavacra, cibos humaniores praesumere et post resumptionem corporis
      aneticis temporibus omnes ex ordine cyclicas disponere curationes inguinibus adhibendas. Has
      semper solidabit etiam et lavacrorum frigidorum consuetudo disposita.</p>
    </div>
    <div type="cap" n="4">
     <head><hi rend="expanded">De atretis.</hi></head>
     <p>Contingit interea frequenter certa et specialis haec passio feminarum ut aut naturaliter
      aliquando clausae nascantur aut vulneribus praeeuntibus cicatrice interveniente clausae fiant
      aut praesentis indignationis interventu penitus concludantur. Quae si ergo causa praesentis
      indignationis obductae fuerint, omnibus chalasticis adiutoriis ex lege resolvendae erunt. Sed
      si ex vulneribus obducta cicatrice aut nescio qua illa lege nascendi clausae fuerint, quod
      tamen aut digitis aut oculorum possit fide probari, tunc a chirurgicis considerata mensura
      reserandae erunt, ea tamen ratione ut haec patefactio linteolis aut aliis adiutoriis
      patefacientibus diutius disterminetur, ne obductae in se identidem scissurae recentiores
      occasionem claudendi protinus sortiantur.</p>
    </div>
    <div type="cap" n="5">
     <head><hi rend="expanded">De conceptione.</hi></head>
     <p>Aliquae mulieres quae voto posteritatis longo tempore desideratae afficiuntur, medicas
      accerserunt, quas effectus elaboratae conceptionis felices et peritas exhibuit. Nosti itaque,
       <hi rend="expanded">Victoria</hi>, professionis communis hoc magis esse necessarium
      ministerium, quae ex tuis officiis sedulis in his magis rebus experimentum habes, quantum aut
      gratiae aut gloriae accrescat medicae promittenti a suspecta conceptione. Vnde licet inscia
      non sis huius curae conceptionem procurantis, attamen disposita tibi consideratis omnibus
      ordinavi circa quae curandum erit. Prius inquirendum est necubi orificium matricis aut
      inclinatum sit aut conclusum. Vnde aut modicis purgationibus apparentibus impeditur aut eo
      tempore purgationis internorum dolore nimio conquassatur. Quod si forte ita se res habet,
      flebotomanda erit de talo quam maxime, quo ad inferiora vicinior materia provocetur. Sic
      deinde ad ordinationem curae advertendum nobis erit quae conclusum prius moderate orificium
      patefaciat, ut purgatione solemni inoffense disposita et desiccari et calefieri matrix possit.
      his etenim rebus ita dispositis conceptionis vota facilius subsequentur. Si flebotomo adhibito
      necdum tempus sua secreta cognoverit, tunc oleo dulci vel anetino vel rutato inguina fovenda
      erunt et post lana in eodem oleo calido infusa contegenda. Tunc cataplasmatibus chalasticis
      calefacienda, quibus admiscemus aut artemisiae pulverem aut dictamni, quarum etiam in aqiia
      decoctarum frequenter vapores adhibeo. Nam et fumigia vaporatis partibus supponi conveniet ex
      supradictis herbis lapide gagate subiuncto. Si his omnibus rite adhibitis naturalis circa
      purgationem ordo permanserit, matricis orificio mediocriter relaxato iam adiutoriis
      conceptionem procurantibus imminendum est. Continuo igitur cum se purgatio inoffense
      transegerit, ex dia chylon pesso vel libiano, cum nardino aut roseo oleo resoluto prius,
      encolpismo uti conveniet, et post matricis delavationem ex eodem medicamento spissiore
      pessario. Adhibere liaec continuis diebus triginta conveniet usque in diera venturum alterius
      purgationis. Quibus transactis libiano nitruni conveniet commiscere. Quod adhibendum erit post
      encolpismum ex subiectis speciebus disponendum, cardamo dictamno artemisia iris illyricae
      radice rutae semine. Omnia tunsa et cribellata oleo dulci plurimo miscenda sunt, ut ex his
      ante pessarium fomentum adhiberi possit. Commodius interea fiet si huic fomento recentes
      porcinos adipes aut anserinos admisceamus. Post quod continuo pessario tali uti expediet.
      ficos pingues in aqua decoctas et tritas melli misceamus et ex hoc pessarium supponamus.
      desuper vero libianum superimponi conveniet. Deinde intersecti nitri glebam accipiemus et in
      modum balani collyrium factum molli lana contegemus, quod superillitum libiano iniciemus.
      nullo etenim remedio meliore et innoxio aut corrigi matrix poterit aut purgari quam huius
      nitri suppositione. Postquam vero his adhibitis quae sufficere arbitror ad omnia corrigenda
      quae impedimento conceptui esse possint, iam uti conveniet his duobus sequentibus pessariis
      aromaticis conceptionem maturantibus. Fit autem prius hoc modo. Cera alba, adipe gallinarum,
      terebinthina et nardino oleo, his omnibus ex aequo solutis coagulum leporis admiscemus et hoc
      post encolpismum supponimus. Aliud vero omnibus experimentatum usibus sequens hoc est. Cassiam
      fistulam, folium, spicam indicam, amomum in unciis singulis omnia cribellata cum stafylino aut
      nardino oleo accepto coagulo leporis admiscemus. Et hoc pessario ordine adhibito rite est
      maturata conceptio. Iam nunc et superiorum pessariorum convenit subiungere compositionem.
      pessarium dia chylon contra omnes conclusiones utilissimum et probatum. Lini semen althaeam
      faenuiri graecum, omnia aequis ponderibus in vas novum mittimus, ubi oleum dulce et aquam
      aequa mensura adiciemus ut semina pertegantur. Quae cum molli vapore coqui et bullire
      coeperint, undatio vel spuma quae supernataverit colligitur. Cui auserinos vel gallinaceos
      adipes et cetera iungimus, ut pessario moderamentum faciamus. Sic nos dia chylon pessarium
      conficimus. Quod solutius si fuerit temperatum, unguentum magnum chalasticum vel paregoricum
      faciet. Libianum vero sic faciemus. Cerae ponticae <g ref="#char1"/> IIII, mastices chiae <g
       ref="#char1"/> II, storacis <g ref="#char1"/> I, adipis anserini <g ref="#char1"/> III,
      butyri <g ref="#char1"/> III, medullae cervinae <g ref="#char1"/> IIII, olei nardini -<g
       ref="#char1"/> IIII, haec omnia secundum consuetudinem tunsa soluta miscebimus, ut pessarii
      temperies procufetur. Haec est ordinatio curae omnibus mulieribus adhibenda concipere
      cupientibus, quam breviter contexuimus. Sunt etiam alia quam plurima ab aliis variis
      coniecturis composita, quae magis causticis adhibitis forsitan possintvpurgationem sanguinis
      extorquere. At ego blandis quam causticis magis conceptionis causa procurandae purgationem
      sedare volui quam extorquere. Commodius est enim sic impendere officium medicinae ut cum
      susceptam causam curare coeperis, alia non creetur. Sunt alia duo genera pessariorum, quibus
      etiam <hi rend="expanded">magister meus</hi> et purgationem inoffense se procurasse
      frequentius testaretur et conceptionis officia perfecisse. Quae sic conficiebat. Opobalsami <g
       ref="#char1"/> I, peucedani <g ref="#char1"/> I, aristolocbiae <g ref="#char1"/> I, murrae et
      croci semuncias singulas, medullae cervinae et adipis anserini uncias singulas semis. Seorsum
      quae tundenda sunt cribellantur et solutis ex more miscentur ut pessarium fiat. Hoc primum
      pessarium expleto mox tempore secretorum post balneas supponendum est, quod duabus horis
      continendum erit. Post vero detracto pessario, hac sequenti confectione fysin vir eius linire
      debebit, et continuo mulieri commiscendum est. Opobalsami <g ref="#char2"/> I, opopanacis <g ref="#char1"/>
      I, turis masculi <g ref="#char1"/> II, cinnamomi <g ref="#char1"/> IS, murrae <g ref="#char1"
      /> I, cosli semuncia, croci <g ref="#char4"/> VI, cassiae <g ref="#char4"/> VI. Haec simul contrita oleo irino commiscentur,
      ut paulo pinguefiat. Cum vero utendi tempus advenerit, post purgationem et balneas et pessarii
      prioris usum uteris necessario linimento. Peregisse me arbitror quam plurimas sub
      constrictione mulierum aegritudines. Quibus si quam forte minime comprehendimus, sub uno et
      simili relaxandi beneficio visitandae erunt. Variae etenim pro causarum temporibus
      adiutoriorum species proderunt, eadem attamen medendi omnibus virtus.</p>
    </div>
    <div type="cap" n="6">
     <head><hi rend="expanded">De aborsu.</hi></head>
     <p>Abortivum dare nulli umquam fas est. Vt enim Hippocratis attestatur oratio, tam duri reatus
      conscientia medicorum innocens officium non decet maculari. Sed quoniam aut matricis vitio aut
      aetatis impossibilitate, sub qua causa praepropere frequenter partus evenit, feminae
      periclitantur, expedit praegnantibus in vitae discrimine constitutis sub unius partus saepe
      iactura salutem mercari certissimam, sicut arboribus arescentium ramorum accommodatur
      salutaris abscisio et naves pressae onere cum gravi tempestate iactantur solum habent ex damno
      remedium. Vnde breviter huic loco adnectenda continuo designabo. Si ergo necessitatibus
      urgentibus aut aetatis inmaturae aut vitiorum superius comprehensis pecus molliter
      subtrahendum erit, his quam maxime consentio faciendum ut cataplasmatibus chalasticis
      artemisiae sucum aut tunsae pulverem misceamus. Dictamni quoque similiter. Sic aristolochiae,
      sic rutae seminis. Sic et fomentis ex supra dictarum specierum decoctionibus factis uti
      conveniet et quae scripta sunt in cura conceptionis ad sanguinem innoxie provocandum. His vero
      sequentibus aliqui usi remediis duris forsan corporibus minus obfuisse videntur, ut qui vi
      sanguinem extorquentes simul etiam venientia pecora pertraxerunt. Sucum rutae viridis potui
      dederunt ad neofyta excludenda. Hanc eandem rutam viridem cum rancidis nucibus et cum melle
      tritam dederunt, asseverantes pro pessario apponendum. Interea etiam murram et artemisiam et
      violae semen ex aequo cum suco mentae potui similiter post balneas dari debere asseveraverunt.
      item lupinorum, amarorum pulverem murrae et violae semen, quae omnia ex aequo cum mentae suco
      temperaverunt ut trociscos conficerent, quos cum decoctione artemisiae aut dictamni dari
      constituerunt. Alii radicem panacis murram aloen ex aequo similiter cum suco mentae viridis
      temperavemnt. Alii collyrium suppositorium facientes sic se haec innoxie extorsisse testati
      sunt. Murrae absinthii iris illyricae radicis panacis uncias singulas, cummi <g ref="#char1"/>
      II. Quae in suco faeni graeci infuderunt, ex quo mixto cum pulvere supradictarum specierum
      collyria vel balanos confecerunt, quos post balneas supponebant. Nam et dictamnum cum vino
      tritum post balneas potui dabant et continuo paene iam maturas animas excludebant. Nam et
      ovium fel in melicrato dederunt aeque violentum. Sic fel taurinum cum nitri combusti pulvere
      oesypoceroto miscuerunt et pro pessario supposuerunt. Aliud. Oesypoceroti, nitri, cymini
      uncias singulas, ficus pinguis albae bene tritae <g ref="#char1"/> II. Cum lacte muliebri
      pessarium supponendum temperaverunt. Nam et <hi rend="expanded">nostro pesos</hi> utebantur ex
      solis pinguibus ficis tunsis balanos vel collyria supponentes, quibus nos etiam nitri speciem
      admiscuimus. Sed innoxie ex hoc purgatio procuratur. Aliud inquiunt exclusorium violentum,
      quod murram tritam et elleborum felle taurino miscentes et temperaptes pro pessario
      supponebant. Aliud. Murrae <g ref="char1"/> I, ficus pinguis tritae <g ref="#char3"/> I, galbani <g
       ref="#char1"/> I, afronitri <g ref="#char1"/> III. Omnia trita commiscebant. Cum usus
      exigebat, cum melle pessarium temperabant. His etiam ptarmica adhibuerunt ex elleboro struthio
      castoreo, ut membris omnibus exagitatis pecus facile extorquere valuissent. Coacti etiam
      aliorum scripta legimus, inlicita quidem non adeo sub illis necessitatibus salutis, si vel non
      inportunis mensibus ingerantur. Sed quoniam his inconsiderate frequenter ita rebus gestis, vi
      et vapore adhibitarum specierum haemorragiae provenerunt, per quas et vulnerationes paene
      incurabilis cursus laesas feminas occupaverunt, ad haec nos quibus valemus tandem adiutoriis
      salubribus obviamus.</p>
    </div>
    <div type="cap" n="7">
     <head><hi rend="expanded">De haemorragia matricis.</hi></head>
     <p>Haemorragiae matricis licet etiam ex aliis fieri soleant, attamen quoniam omnes una lege
      medendi curandae sunt, in subiectis earum causis adiunctis, omnibus ut arbitror sub
      constrictione passionibus praetractatis , ad resoluta et sub efifusione laborantia
      descendemus. Quae quam maxime saepe chronicarum more causarum difficiles liberatu sunt.
      vaporibus constringendae simt ex decoctionibus specierum omnium stypticarum, quas etiam nunc
      subiectas admoneo. Murta viridis, flos mali granati, cortex arboris pini, siliquarum folia vel
      bacae lentisci, similiter rosa sicca et galla et ros syriacum et cetera similia. Item
      encolpismis imminere convenit ex croco hypocistide acacia omfacio lapide haematite lemnia
      sfragitide, omnibus tunsis et mixtis decoctionibus supra dictarum specierum aut sucis polygoni
      vel arnoglossa temperatis. Post vero spongia infusa in puscula supposita muniendae erunt.
      inguinibus vero lanas sucis supra dictis infusas imponi suadeo. Expedit interea omnibus
      superioribus locis usque in mamillas cucurbitas stalticas ignitas imponere, sic etiam inter
      scapulas diu perseveraturas sed molliter detrahendas. Epithemata vero omnia staltica, ut
      dysentericis sunt ordinata, imponenda sunt, quam maxime ex dactylis thebaicis in vino vel
      aceto decoctis et cerotario commixtis, specie bus quoque quas nosti competenter posse
      constringere.</p>
    </div>
    <div type="cap" n="8">
     <head><hi rend="expanded">De vulneribus matricis.</hi></head>
     <p>Si vulnerata ex his matrix fuerit, quibus vulneribus internis putredo frequentius sociatur,
      advertes ex egestionibus quatenus debeas causae succurrere, adhibendo dia chartu <hi
       rend="expanded">Athenaei</hi> trocisco ex auripigmento calce viva sandaraca pulvere chartae
      combustae et ceteris similibus ita confecto et temperato ex sucis omnium specierum supra
      dictarum.</p>
    </div>
    <div type="cap" n="9">
     <head><hi rend="expanded">De fluxu reumatis quem run appellamus.</hi></head>
     <p>Si ex his fluxus perseverans sanguinis vel umoris colore variantis molestiam fecerit, quem
      nos run appellamus, his omnibus superioribus imminendo constringendus erit vel desiccaadus. Si
      quis vero etiam potionibtis curare velit, habet has potiones a nobis similiter ordinatas in is
      qui sanguinem vomuerint aut dyssenteriae vitio laborarint. Si humanius res profeceriat, ut
      veluti in chronicis mos erat, aliquando commoveantur aliquando sub blanda dimissione
      releventur, quo tempore cycli nobis iam omnis ordo intendendus erit et accipiendus, vomitus
      prius frequentius adhibendo quam maxime post radicum acceptionem, exercitiis paulatim
      crescentibus imminendum est. Aeris mutationes appetendae, locis isdem psilotra paropteses
      dropaces et sinapismos appono. Quibus omnibus perseverando vim magnam reumatis magnis valeamus
      adiutoriis superare. Sane si sanguineus et cum dolore fluxus fuerit, etiam flebotomo eas
      expedit relevari, omnibus his supra dictis stypticis imminendo.</p>
    </div>
    <div type="cap" n="10">
     <head><hi rend="expanded">De gonorroea id est spermatis effusione.</hi></head>
     <p>Effusione aliquando etiam spermatis spontanei et inportuni feminae fatigantur, quod <hi
       rend="expanded">in graecis nostris</hi> gonorroean appellavimus. Ea quae in viris hoc vitio
      laborantibus superius ordinata sunt, etiam feminis convenit adhiberi. Ordinata gynaeciorum
      dispositioni sufficere arbitror, principalium passionum constrictionis et relaxationis causis
      ex parvis omnibus adiutoriis competenter adiunctis. Cetera vero quae artis officio
      parturientibus aut disponenda sunt aut facienda, usu magis quam lectione debes advetere.</p>
    </div>
   </div>
  </body>
 </text>
</TEI>
